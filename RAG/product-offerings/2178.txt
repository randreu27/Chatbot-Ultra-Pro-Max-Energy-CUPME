Serbest  Sayfa 1 / 5  
 
 
Satın Alma Şartları  
Harici Tedarikçiler Üzerinden Sağlanan 
Hizmetler  
24 Eylül 202 4 
 
İşbu  “ Siemens  Enerji  Sanayi  ve  Ticaret  A.Ş.  Genel  Satın  Alma  Şartları ”   
(aşağıda kısaca “ SATIN ALMA ŞARTLARI ” olarak anılacaktır) Siemens  Enerji  
Sanayi  ve  Ticaret  A.Ş.  (aşağıda  kısaca  “ SIEMENS  ENERJİ”   ya da 
“MÜŞTERİ ” olarak  anılacaktır) ile satıcı firma (aşağıda kısaca “ TEDARİKÇİ ” 
olarak anılacaktır)  arasında akdedilmiş olup, SIEMENS ENERJİ’ye teslim 
edilecek mal ve  verilecek  hizmetlerle  (aşağıda  kısaca  “ HİZMETLER ” ve/veya 
“İŞ”  olarak  anılacaktır)  ilgili  düzenlemeleri içeren Sözleşme’nin (aşağıda kısaca 
“SÖZLEŞME ” olarak  anılacaktır)  genel  şartlarını  oluşturmaktadır.  SIEMENS  
ENERJİ  ve  TEDARİKÇİ  tek başına “ TARAF ”, birlikte “ TARAFLAR ” olarak 
anılacaktır.   
1. İşin Kapsamı, Sipariş ve Siparişin Onaylanması  
1.1 İş’in kapsamı, Taraflar arasında akdedilecek ve karşılıklı edimlerini 
içeren yazılı bir  Sözleşme ile belirlenecektir. Sipariş anında böyle 
yazılı  bir  Sözleşme’nin  mevcut  olmaması  halinde,  Müşterinin 
siparişini  içeren  ve  Tedarikçinin  mühür  ve  yetkili  imzaları  ile  teyit  
ettiği  sipariş  emri  yazılı  Sözleşme yerine  geçecektir.  Sözleşme 
yerine  geçecek sipariş emirlerinin vergi kanunlarına  göre ihtiva 
etmesi gereken  pul, damga , resmi ve harçlara ilişkin her türlü 
sorumluluk Tedarikçiye ait olacaktır.  
1.2 Siparişe yapılan herhangi bir değişiklik, düzeltme veya ekleme ancak 
Müşterinin bunu yazılı olarak kabul etmesi halinde sözleşmenin bir 
parçası haline gelecektir. Müşteri, özellikle Tedarikçinin genel hüküm 
ve şartlarına yalnızca bu Satın Alma Şartları uyg un olduğu ölçüde 
veya Müşterinin bunları yazılı olarak kabul etmesi halinde bağlıdır. 
Teslimatların veya hizmetlerin ve ödemelerin kabul edilmesi, bu 
yönde bir anlaşma teşkil etmez.  Sipariş emri, Tedarikçi tarafından, 
tebellüğünü takip eden 3 gün içerisind e  yazılı olarak teyit edilmediği 
taktirde, Müşteri ayrıca hiçbir ihbar  ve  kanuni  işleme  lüzum  
kalmaksızın  sipariş  emrinden  dönme  hakkına  sahip  olacaktır.  
Sipariş  emri  Tedarikçi tarafından  yazılı  olarak  teyit  edilmediği 
sürece, yapılacak teslimatların Müşteri tarafından  kesin veya geçici 
olarak kabulü, sipariş konusu İş’in devamı anlamına  gelmez.   
1.3 Tedarikçinin sağladığı diğer belgelerdeki (şartnameler, veri sayfaları, 
teknik belgeler, reklam malzemeleri, sipariş onayı ve/veya sevkiyat 
belgeleri gibi ancak bunlarla sınırlı olmamak üzere) yasal şartlar, 
sorumluluk, kullanım kısıtlaması, uygulama kısıtlaması ve/vey a 
uygunluk kısıtlaması ile ilgili hükümler veya bu Satın Alma Şartlarının 
hükümlerini değiştiren diğer hükümler geçerli olmayacaktır.  
1.4 Sözleşme’de  veya  teyit  edilmiş  sipariş  emrinde  aksi  öngörülmediği  
sürece,  Müşteri,  Tedarikçinin  yazılı  onayını  almaksızın   İş  
kapsamını, aynı şartlarla %10 oranında arttırabilir veya eksiltebilir.    
1.5 Tedarikçi, ilgili taraflarca akdedilecek ve imzalanacak Sözleşmede 
veya teyit edilmiş sipariş emrinde aksi öngörülmedikçe, taahhüt ettiği 
İş’in VDE, DIN ve TSE Standartları (Türk Standartları Enstitüsü), 
yürürlükte ve uygulanabilir olan (varsa) normlar ve yönetmeliklere, 
Müşterinin çevre spesifikasyonlarına  normları ve normlarına uygun 
olacağını kabul ve taahhüt eder.  
2. Hizmetlerin Yürütülmesi, Çalışanların İstihdamı  
2.1 Tedarikçi, mümkün olan en iyi sonucun elde edilmesini sağlamak için 
hizmetleri en büyük özenle ve en son bilim ve teknoloji ile 
gerçekleştirecektir. Tedarikçi, Müşterinin şartnamelerini dahil edecek ve 
kendi görüşüne göre hizmetlerde iyileştirmelerle sonuç lanacak 
değişikliklerin mümkün olması halinde Müşteriyi derhal 
bilgilendirecektir. Böyle bir durumda, bölüm 4.3 ve 4.4 uygulanacaktır.  
2.2 Tedarikçi, bir kalite yönetim sistemini (örneğin DIN EN ISO 9001'e 
uygun olarak) sürdürmelidir.  
2.3 Tedarikçi, hizmetleri kendisi veya kendi çalışanlarını kullanarak 
gerçekleştirecektir. Siparişler veya bunların parçaları, Müşteriden 
önceden yazılı izin alınmaksızın üçüncü taraflara devredilemez veya 
taşerona verilemez. Tedarikçi bu izni alamadığı takdirde, Müşteri  
sözleşmeden tamamen veya kısmen çekilme ve zararlarının tazmin 
edilmesini talep etme hakkına sahip olacaktır. Müşteri, Tedarikçiye ve 
çalışanlarına yönelik işle ilgili veya disiplinle ilgili herhangi bir talimat 
verme yetkisine sahip değildir. Tedarikçi, Müşteri tarafından talep 
edilmesi halinde yabancı çalışanlar için gerekli çalışma izinlerini ibraz 
edecektir.  
2.4 Tedarikçi, iş ve hizmetlerin sağlanması için dış ticaret mevzuatına 
dayalı olarak yalnızca ilgili Türk, Alman, Avrupa ve ABD -Amerikan 
yaptırım listelerinde yer almayan çalışanlardan hizmet alacaktır. Bu 
listelere, bunlarla sınırlı olmamak kaydıyla, ABD Reddedilen Kişiler 
Listesi (US Denied Persons List -DPL), ABD Doğrulanmamış Liste 
(the US Unverified List), ABD Varlık Listesi (the US Entity List), ABD Özel Olarak Belirlenmiş Vatandaşlar Listesi (the US Specially 
Designated Nationals List), ABD Özel Olarak Belirlenmiş Terörist 
Listesi (the US Specially Designated Terrorists List), ABD Yabancı 
Terör Örgütleri Listesi (the US Foreign Terrorist Organizations List), 
ABD Özel Olarak Belirlenmiş Küresel Teröristler Listesi (the US 
Specially Designated Global Terro rists List) ve AB Terörist Listesi (the 
EU's Terrorist List) dahildir.  
2.5 Tedarikçi, çalışma programını dilediği gibi organize etmekte ve 
düzenlemekte serbest olacaktır. Tedarikçi, hizmetleri yalnızca 
siparişin düzgün bir şekilde yerine getirilmesi için gerekli olduğu ve 
önceden yazılı olarak kararlaştırıldığı durumlarda Müşteri nin 
tesislerinde gerçekleştirebilir. Bu durumda Müşteri, Tedarikçiye uygun 
tesislere erişim izni verecektir.  
2.6 Tedarikçi, çalışanlarına ilişkin tüm yasal, düzenleyici ve mesleki 
gerekliliklere uyma konusunda münhasır sorumluluğa sahiptir. 
Tedarikçi bilhassa kanuni ücretlerle ilgili gerekliliklerin yanı sıra 
yürürlükteki tüm toplu iş sözleşmelerinin ücret gereklilik lerini 
karşılayacak, vergi ve sosyal katkı payı ödeme yükümlülüklerini 
yerine getirecek, tüm yasal ve endüstriyel hukuk gerekliliklerinin yanı 
sıra mesleki gereklilikleri de karşılayacak ve yalnızca gerekli oturma 
ve çalışma izinlerine sahip olan ve uygun sosyal güvenlik ve kaza 
sigortasına tabi olan çalışanları kullanacaktır. Üçüncü tarafların dahil 
olması ve/veya üçüncü taraflarca başka üçüncü tarafların dahil 
edilmesi durumunda, Tedarikçi bu gerekliliklere uyulmasını eşit 
şekilde sağlar. Talep edilmesi h alinde Tedarikçi, Müşteriye üçüncü 
tarafların bu yükümlülüklere uyduğuna dair ilgili yazılı kanıtları da 
sağlayacaktır.  
2.7 Tedarikçi, Müşterinin bu bölüm 2 uyarınca yükümlülüklerinin Tedarikçi 
veya üçüncü taraflarca ihlal edilmesine dayanan her türlü hak talebine 
karşı tazmin edecek ve zarar görmesini engelleyecektir. Müşterinin 
diğer hakları bundan etkilenmeyecektir. Özellikl e, bu bölüm 2 
uyarınca bir yükümlülüğün ihlali, Müşteriye sözleşmeyi esaslı ihlal 
nedeniyle feshetme hakkı verir.  
3. Yazılımla ilgili Hizmetler  
Tedarikçi'nin Müşteri için yazılım geliştirmesi veya dönüştürmesi 
durumunda,  
3.1 Tedarikçi, Müşteriye ilgili tüm belgeleri, kaynak ve nesne kodunu 
sağlayacaktır;  
3.2 Tedarikçi, Müşterinin talebi halinde, geliştirilen/dönüştürülen 
yazılımın uygulamasının hayata geçirilmesinde destek sağlayacaktır  
ve bakım işlemlerini yapacaktır. Bu tür destek ve bakım hizmetleri 
sözleşmenin mutabık kalınan kapsamı dahilinde olmadığı sürece, 
Müşteri ve Tedarikçi makul bir ücretlendirme üzerinde anlaşacaktır;  
3.3 Tedarikçi, örneğin OWASP standartları gibi güvenli kodlama 
standartları da dahil olmak üzere güvenli, son teknoloji yazılım 
geliştirme yöntemleri kullanacaktır;  
3.4 Müşterinin, her durumda makul bir ön bildirimde bulunarak, 
Tedarikçinin bu bölüm 3 ve bölüm 22 hükümlerine uygunluğunu, 
Tedarikçinin ilgili tesis(ler)inde sebepsiz olarak ve ayrıca Müşterinin 
Tedarikçinin bu hükümlere tam olarak uymadığına dair haklı bir 
şüphesinin olması halinde yıllık olarak inceleme veya denetletme 
hakkı vardır.  
4. Değişiklik Talepleri; Ek Masraflar  
4.1 Müşteri, aşağıdaki Değişiklik Talebi süreci uyarınca hizmetlere ilişkin 
gereklilikleri ve diğer sözleşme koşullarını değiştirebilir.  
4.2 Müşteri, Satın Alma/ Hizmetler /İş kapsamını %10 oranında artırma 
veya eksiltme  hariç olmak üzere (bkz. bölüm 1.4) , talep edilen 
değişikliği ("Değişiklik Talebi") yazılı olarak veya e -posta yoluyla 
Tedarikçiye bildirecektir.  
4.3 Tedarikçi, Değişiklik Talebi kendisine ulaştıktan sonra en geç yedi iş 
günü içinde Müşteriyi yazılı olarak veya e -posta yoluyla, Değişiklik 
Talebinin mutabık kalınan programı, ücreti ve/veya diğer sözleşme 
koşullarını etkileyip etkilemeyeceği ve nasıl etki leyeceği konusunda 
bilgilendirecek ve değişiklik talebinin uygulanması için bir teklif 
sunacaktır. Değişiklik Talebinin uygulanmasının ücret veya zaman 
çizelgesinde değişikliklere yol açması halinde, söz konusu 
değişiklikler orijinal hesaplama tabanı esas alınarak 
hesaplanacaktır. Değişiklik Talebinin uygulanmasının Tedarikçiden 
makul olmayan bir şekilde beklenmesi durumunda Tedarikçi bir teklif 
sunmak zorunda değildir.  
4.4 Müşteri teklifi kabul ettiği durumda, söz konusu Değişiklik talebi 
sözleşmenin bir unsurunu teşkil edecek ve sözleşme, üzerinde 
mutabık kalınan Değişiklik Talebi aracılığıyla, örneğin 
gerçekleştirilecek hizmetler, program ve ücretlendirme ile ilgili olarak 
değiştirilecek ve/veya tamamlanacaktır.  
4.5 Tedarikçinin kanısı doğrultusunda, Müşterinin gereksinimleri veya 
Müşteriye ait diğer koşullar zaman ve malzeme masraflarının 
yükselmesine yol açıyorsa ve/veya mutabık kalınan teslim tarihlerini 
ve/veya ücreti etkiliyorsa veya Tedarikçi hizmetlerde değişik lik 
yapılmasını gerekli veya yararlı görüyorsa, Tedarikçi bunu Müşteriye 
derhal yazılı olarak veya e -posta yoluyla bildirecektir. Böyle bir 
durumda, teklifin bildirimle birlikte sunulması dışında, Bölüm 4.3 ve 
4.4 geçerli olacaktır.  
Serbest  Sayfa 2 / 5  
 
 
4.6 Ek masraflar geri ödenecektir ve herhangi bir ek ücret ancak söz 
konusu iade veya ödeme bölüm 4.4 uyarınca yazılı olarak açıkça 
kararlaştırılmışsa verilecektir. Teslimat tarihlerine ilişkin olarak, 
Tedarikçinin bir engele dayanabilmesi için Bölüm 4.5 uyarı nca 
zamanında ve uygun bildirimin yapılmış olması gerekir.  
5. Bilgilendirme Sorumluluğu  
Aksi açıkça kararlaştırılmadığı sürece, Tedarikçi, Müşteri adına 
yürütülen hizmetlerin ilerleyişi hakkında Müşteriyi bilgilendirecektir. 
Müşterinin talebi doğrultusunda Tedarikçi, Müşterinin iş ve 
hizmetlere ilişkin belgelere erişimine izin verecektir.  
6. Sözleşme Tarafları Arasında İşbirliği  
6.1 Her bir sözleşme tarafı diğerine, hizmetlerin yerine getirilmesiyle ilgili 
kararların alınmasından sorumlu olan yetkili bir irtibat kişisinin adını 
verecektir.  
6.2 Müşteri, Tedarikçinin irtibat kişisine, Müşteri'nin hizmetlerin 
sağlanması için gerekli olduğunu düşündüğü ve Tedarikçi'nin elinde 
başka türlü mevcut olmayan tüm metinleri, belgeleri, bilgileri ve 
verileri üzerinde anlaşılan veri formatında sağlayacaktır. Tedarikçi 
bilgilerin yeterli olmadığını düşünürse, Müşteriyi bu konuda derhal 
bilgilendirecektir.  
6.3 Tedarikçinin hizmet sunumu için eğitim materyali tasarlaması 
konusunda anlaşmaya varılmışsa, bu materyalin kullanımından 
önce Müşteriden onay alınmalıdır.  
6.4 Tedarikçi, hizmetlerin sonuçlarının tanıtımını, teklifini, kullanımını 
veya satışını (bkz. bölüm 13.1) yalnızca Müşterinin açık yazılı izni ile 
yapabilir.  
7. İş Hizmetlerinin (Werkleistungen) Kabulü ve Kusurlara İlişkin 
Sorumluluk  
7.1 İş hizmetleri ( Werkleistungen ) Tedarikçi tarafından tamamlandığında 
kabul testine tabi tutulacaktır. Kabul testinin tamamlanmasını takiben 
Müşteri, serbest bırakılan iş hizmetlerinin kusursuz olması koşuluyla, 
iş hizmetlerini kabul ettiğini yazılı olarak veya uygun başka bir şekilde 
beyan edecektir. Önemli kusurlar olması halinde kabul işlemi 
gerçekleştirilmez.  
7.2 Tedarikçi tarafından yerine getirilen hizmetlerde kusur ortaya çıkarsa, 
Tedarikçi, Müşterinin takdirine bağlı olarak, makul bir süre içinde ve 
masrafları Tedarikçiye ait olmak üzere ya bu kusurları giderecek ya 
da hizmetleri hatasız olarak yeniden yerine g etirecektir. Tedarikçi 
kendisine makul bir süre tanınmasına karşın kusurları gideremez 
veya hizmetleri yeniden kusursuz olarak yerine getiremezse, 
Müşterinin sözleşmeden çekilmesi veya ücreti makul bir miktarda 
azaltması veya kusuru gidermesi veya masrafla rı Tedarikçiye ait 
olmak üzere gidermesini ve ifa yerine zararın tazminini talep etmesi 
mümkündür.  
7.3 Maddi eksiklikler için garanti süresi, yasal hükümler daha uzun süreler 
öngörmediği sürece üç yıldır.  
7.4 Yasal hükümlerde daha uzun süreler öngörülmediği sürece, 
mülkiyetteki eksiklikler için garanti süresi beş yıldır.  
7.5 Diğer talepler ve haklar bundan etkilenmez.  
8. Seyahat Maliyetleri  
8.1 Müşteri, Tedarikçi veya çalışanlarının seyahat maliyetlerini 
karşılamak üzere yazılı olarak veya E -posta yoluyla önceden onay 
vermişse, seyahat ve konaklama maliyetleri Tedarikçiye geri 
ödenecektir. Böyle bir durumda, (net) seyahat ve konaklama 
maliyetleri  ancak ilgili makbuzların kopyalarının ibraz edilmesi, bu 
makbuzlarda yer alan girdi vergisi tutarlarının gösterilmesi (götürü 
meblağlar ve kilometre hariç) ve olası girdi vergisi tutarlarının 
aşağıdaki şekilde düşülmesinden sonra geri ödenecektir:  
Tren 2. Sınıf, Hava yolu Ekonomi sınıfı, Kilometre Ödeneği Vergi dairesi 
yönergelerine uygun olarak Gecelik götürü bedel  Vergi dairesi 
yönergelerine uygun olarak konaklama  Proje yöneticisi veya koordinatörü 
ile anlaşarak, daha yüksek gecelik konaklama masr afları da dahil olmak 
üzere ilgili makbuzların kopyalarının sunulması üzerine  
8.2 Herhangi bir seyahat başlatılmadan önce Tedarikçi, konunun 
aciliyetini göz önünde bulundurmak suretiyle en uygun ve düşük 
maliyetli ulaşım şeklinin belirleneceği şekilde Müşteri ile ayrıntılar 
hakkında (örneğin, iş yeri, tarihler, otel kategorisi seçimi ve  demiryolu 
veya hava yoluyla seyahat etmek yerine kiralık bir araç veya özel araç 
kullanılacaksa araç sınıfı gibi) mutabakata varacaktır. Seyahat için 
harcanan zaman karşılanmayacaktır.  
9. Hakediş  
Hizmetlerin ve aşağıdaki bölüm 13 kapsamında Müşteriye verilen 
kullanım haklarının bedeli olarak Müşteri, hizmetlerin doğru ve 
zamanında yerine getirilmesini takiben Tedarikçiye kararlaştırılan 
tutarı ödeyecektir.  
10. Faturalar  
10.1 Kararlaştırılan tüm ek maliyetler (seyahat ve konaklama maliyetleri) 
ve geçerli KDV (hizmetlerin KDV mevzuatına tabi olduğu durumlarda) 
ilgili faturada ayrıca listelenecektir. Gelir vergisi amacıyla yapılan tüm 
ödemelerin vergilendirilmesi ve KDV ödemeleri Tedarikçinin sorumluluğundadır. Tedarikçi tarafından gerçekleştirilen hizmetler 
KDV'ye tabi olduğunda ve Tedarikçi tarafından uygun şekilde 
faturalandırıldığında, Müşteri, kararlaştırılan ücret üzerinden 
ödenmesi gereken KDV'yi ödemeye hazırdır. Tedarikçi 
gerçekleştird iği hizme tler için ters ücret işlemini kullanıyorsa, faturayı 
KDV belirtmeden sunacak ve faturaya "Hizmet alıcısının vergi 
yükümlülüğü/Ters Ücret" ibaresini ekleyerek bu duruma  
atıfta bulunacaktır.  
10.2 Her bir kalem için sipariş kodları ve numaraları faturalarda belirtilmiş 
olmalıdır. Bu ayrıntıların yer almadığı faturaların ödemesi 
yapılmayacaktır. Mükerrer faturalar bu şekilde işaretlenir. Saatlik 
ücret konusunda anlaşmaya varılmışsa, Yüklenici tarafın dan 
imzalanmış ilgili zaman çizelgeleri faturaya eklenecektir.  
11. Ödemeler  
Aksi kararlaştırılmadığı sürece, ödemeler en geç net 60 (altmış) gün 
içinde yapılacak ve ödenecektir. Ödemenin 30 (otuz) gün içinde 
yapılması halinde, Müşteri %3 (yüzde üç) indirim hakkına haizdir. 
Ödeme süresi, herhangi bir teslimat veya hizmet tamamlanır  
tamamlanmaz ve doğru şekilde kesilmiş bir fatura alınır alınmaz 
başlayacaktır.  
11.1 Tedarikçinin malzeme testi, test kayıtları veya kalite kontrol belgeleri 
ya da diğer belgeleri temin etmesi gerektiğinde, bunlar teslimatın veya 
performansın eksiksizliğine ilişkin gerekliliklerin bir parçası olacaktır. 
Müşterinin herhangi bir eksiklik ned eniyle makul oranda bir ödemeyi 
mahsup etmesi veya alıkoyması halinde de bir indirime izin 
verilecektir.  
11.2 Ödeme, ilgili teslimat veya hizmetlerin sözleşmeye uygun olarak 
sağlandığına dair bir onay niteliği taşımaz.  
12. Gecikme  
12.1 Hizmetlerin zamanında yerine getirilmesinde kararlaştırılan son 
teslim tarihlerine uyulup uyulmadığı veya hizmetlerin kabul testine 
tabi olup olmadığı, hizmetlerin Müşteri tarafından başarılı ve eksiksiz 
bir şekilde kabul testine tabi tutulup tutulmadığı belirleyici faktörlerdir.  
12.2 Hizmetlerin veya bir kısım hizmetlerin gerçekleştirilmesinde veya 
bunların tamamlayıcı ifasında bir gecikme öngörülebilir hale gelirse, 
Müşteri bu konuda derhal bilgilendirilecek ve kararı alınacaktır.  
12.3 Tedarikçi, hizmetlerin ifasında programın gerisinde kalırsa , Müşteri 
derhal bilgilendirilecek ve onun kararına başvurulacaktır.  
Herhangi bir gecikme durumunda, Tedarikçi bu gecikmeden sorumlu 
olmadığını ispatlayamadığı takdirde ve teslim tarihinin 2 takvim 
gününden fazla gecikmesi halinde 2. günden itibaren geciken her 
takvim günü için, toplam sipariş bedeli üzerinden %0.5  (yüzde sıfır 
nokta 5)  olmak üzere ve toplamı sipariş bedelinin %15 (yüzde 
onbeş) ’ini aşmamak üzere gecikme cezası tahakkuk ettirilip 
SATICI’ya yapılacak ödemeden kesilecektir. Ancak sipariş edilen 
üründeki gecikme nedeni ile SIEMENS ENERJİ’nin Son Müşterisinin 
SIEM ENS ENERJİ’ye keseceği gecikme cezasının %15  (yüzde 
onbeş) ’i aşması halinde iş bu sınır uygulanmayacaktır. Toplam 10 
takvim gününü aşan gecikmeler ile ilgili olarak SIEMENS ENERJİ 
ilgili siparişi iptal etme ve bu siparişle ilgili ödeme yapmama hakkını 
saklı tutmaktadır. Siparişin iptal edilmesi, iptal edilme tari hine kadar 
tahakkuk edecek cezaların uygulanmasına engel teşkil 
etmeyecektir.  
12.4 Gecikmenin bağlayıcı bir ara son tarihle (sözleşmeye dayalı son 
tarih) ilişkili olduğu durumlarda, cezanın hesaplanmasında dolaylı 
son tarihin sonuna kadar yerine getirilmesi gereken hizmetler esas 
alınacaktır. Ara sürelerin aşılması nedeniyle verilen ceza lar, nihai 
tamamlanma tarihinin aşılması nedeniyle verilen cezadan düşülür.  
12.5 Belli, sabit bir tarihe (Fixtermin) yönelik bir gecikme yaşanması 
halinde, Müşteri söz konusu tarih için ilgili sipariş tutarının %15 
(yüzde onbeş)’i oranında ceza talep etme ve/veya sözleşmeden 
cayma hakkına sahiptir.  
12.6 Ceza, Tedarikçiyi teslimat ve hizmet yükümlülüklerinden muaf 
tutmaz. Hak şerhinin son ödeme tarihinden geç olmamak kaydıyla 
yapılması halinde ceza yine de talep edilebilir.  
12.7 Diğer talepler ve haklar bundan etkilenmez.  
13. Kullanım Hakları  
13.1 Müşteri, hizmetlerin sonuçları (bundan böyle "sonuçlar" olarak 
anılacaktır) üzerindeki tüm hak, mülkiyet ve menfaatlere, ulaşılan 
geliştirme aşamasına bakılmaksızın, sahip olacaktır. Tedarikçi, 
Müşteri için sonuçları teslim edilene kadar muhafaza edecektir. 
Tedarikçi, sonuçların telif hakkı veya diğer devredilemez haklarla 
korunduğu ve Müşterinin (bu hakların varlığı nedeniyle) sonuçların 
sahibi olamadığ ı ölçüde, Müşteriye sonuçları orijinal haliyle ve 
Müşteri tarafından genişletilmiş veya değiştirilmiş haliyle değiştirme, 
değişiklik yaptırma, kullanma, kullandırma, yayınlama, yayınlatma, 
dağıtma, dağıtımını yaptırma, yararlanma veya yararlandırma 
konusun da münhasır, dünya çapında, devredilebilir, alt lisansı 
verilebilir ve sınırlandırılmamış hak verir.  
13.2 Müşteri ve/veya Müşteri ile sözleşmeye dayalı bir ilişkisi olan üçüncü 
bir taraf, sonuçları kullanmak amacıyla Tedarikçinin hizmetlerin 
Serbest  Sayfa 3 / 5  
 
 
ifasından önce veya ifası sırasında geliştirdiği, oluşturduğu veya 
ürettiği metotlara, süreçlere, yönetim araçlarına, kavramlara, fikirlere 
ve diğer know -how'a ("Arka Plan Know -How") ihtiyaç duyarsa ve 
ihtiyaç duyduğu ölçüde, Tedarikçi Müşteriye bu Arka Pl an Know -
How'ı kullanmak veya kullandırmak için daimi, sınırsız, dünya 
çapında, telifsiz, münhasır olmayan, alt lisanslanabilir ve 
devredilebilir bir hak tanıyacaktır.  
13.3 Sonuçlar patentlenebilecek veya başka bir şekilde tescile uygun 
buluşlar, fikirler veya tasarımlar içeriyorsa, Müşteri, kendi takdirine 
bağlı olarak ve kendi adına, herhangi bir ülkede bu tür mülkiyet 
hakları için başvuruda bulunma, bu hakları sürdürme vey a herhangi 
bir zamanda bunlardan vazgeçme hakkına sahiptir. Tedarikçi, 
gerekirse Müşteriye başvuru konusunda yardımcı olacaktır; 
Tedarikçi, Müşterinin başvuru yapmasını ve haklardan etkin bir 
şekilde yararlanmasını engelleyebilecek her türlü faaliyetten 
kaçınacaktır. Bu tür uygulamalar sonucunda ortaya çıkan mülkiyet 
hakları Müşteriye aittir.  
13.4 Tedarikçi, aksi münferit durumda kararlaştırılmadıkça, sonuçlarla 
ilgili olarak yazarlık kredisi hakkından feragat eder.  
13.5 Tedarikçi, hizmetin gerçekleştirilmesi sırasında ortaya çıkan 
buluşların veya fikirlerin Müşteriye daha fazla ücret veya ek maliyet 
olmaksızın aktarılmasını sağlamayı taahhüt eder.  
13.6 Tedarikçi, bölüm 2.3 gereğince hizmetlerin sağlanmasına dahil olan 
ve hizmetler üzerinde faaliyet gösteren çalışanları, serbest 
çalışanları veya üçüncü taraflarla yaptığı sözleşmelerde, bölüm 13.1 
ve 13.2'de açıklanan her türlü haktan Müşteri'nin münhasıra n, dünya 
çapında ve herhangi bir zaman sınırı veya başka bir kısıtlama 
olmaksızın yararlanmasını ve ayrıca Tedarikçi ile çalışanları, serbest 
çalışanları veya üçüncü taraflar arasındaki sözleşmenin 
feshedilmesinden hiçbir şekilde etkilenmemesini her zaman temin 
edecektir. Bu hükümler, Tedarikçi ve çalışanları, serbest çalışanlar 
ya da üçüncü taraflar arasındaki sözleşmenin feshinden sonra da 
geçerliliğini koruyacaktır. Bunun aksi durumda Tedarikçinin söz 
konusu hasar, masraf veya taleplerden sorumlu olmamas ı halinde 
Tedarikçi, makul yasal savunma masrafları dahil ancak bunlarla 
sınırlı olmamak üzere ortaya çıkan tüm zarar ve harcamaları 
Müşteriye tazmin edecek ve Müşteriyi üçüncü taraf taleplerine karşı 
bu kapsamda tazmin edecek ve zarardan koruyacaktır.  
14. Açık Kaynak Yazılım  
14.1 Tedarikçi, Müşteriyi teslim edilecek ürün ve hizmetlerin açık kaynak 
bileşenleri içerip içermediğine dair - en geç sipariş onaylandığı anda 
- bilgilendirecektir.  
Bu madde kapsamında "açık kaynak bileşenleri", ilgili lisans veren 
tarafından herhangi bir kullanıcı için değiştirme ve/veya dağıtma 
hakkına sahip bir lisans (örneğin GNU Genel Kamu Lisansı (GPL), 
GNU Lesser GPL (LGPL) veya MIT Lisansı) temelinde telif hakkı 
olmaksızın sağlanan herhangi b ir yazılım, donanım veya diğer 
bilgiler anlamına gelir. Tedarikçinin teslim ettiği ürün ve hizmetler 
açık kaynak bileşenler içeriyor ise, Tedarikçi geçerli tüm açık kaynak 
lisans koşullarına uymalı ve Müşteriye tüm bu hakları verecek ve 
Müşterinin geçerli lisans koşullarına kendisinin uyması için ihtiyaç 
duyduğu tüm bilgileri sağlamalıdır. Tedarikçinin, siparişin 
onaylanmasından hemen sonra aşağıdakileri Müşteriye teslim 
etmesi gerekir:  
− Kullanılan tüm açık kaynak bileşenlerin, ilgili lisansın, sürümünün 
belirtildiği ve söz konusu lisansın tam metninin bir kopyasını 
içeren ve telif hakkı ve/veya yazarlık referansını içeren bir 
çizelgesi. Bu çizelgenin anlaşılabilir bir yapıda olması ve bir  
içindekiler tablosu içermesi gerekir.  
− İlgili açık kaynak yazılımın, geçerli açık kaynak koşullarının 
gerektirdiği ölçüde, komut dosyaları ve üretim ortamına ilişkin 
bilgiler de dahil olmak üzere tam kaynak kodu.  
14.2 Tedarikçi, en geç siparişin onaylanması sırasında, Tedarikçi 
tarafından kullanılan herhangi bir açık kaynak lisansının Müşterinin 
ürünlerine etki edebilecek bir Copyleft Etkisi olup olmadığı konusunda 
Müşteriyi yazılı olarak bilgilendirecektir. Bu hüküm çe rçevesinde, 
"Copyleft Etkisi", açık kaynak lisansının hükümlerinin, Tedarikçinin 
belirli ürünlerinin ve bu ürünlerden türetilen diğer ürünlerin yalnızca 
açık kaynak lisansının şartları uyarınca, örneğin yalnızca kaynak 
kodunun ifşa edilmesi durumunda yenid en dağıtılabilmesini 
gerektirdiği anlamına gelir. Tedarikçinin kullandığı herhangi bir açık 
kaynak lisansının yukarıda belirtildiği gibi bir "Copyleft Etkisi"ne tabi 
olması durumunda, Müşteri bu bilgiyi aldıktan sonra iki hafta içinde 
siparişi iptal etme h akkına sahip olacaktır.  
15. Malzeme, Bilgi Temini  
15.1 Müşterinin sağladığı veya Müşteri için yapılan malzeme ve bilgiler 
Müşterinin malı olarak kalır ve saklanmalı, Müşterinin malı olarak 
etiketlenmeli ve ayrı ve ücretsiz olarak yönetilmelidir. Bunların kullanımı 
sadece Müşterinin siparişleri ile sınırlıdır. Tedarikçi, Tedarikçinin 
sorumlu olduğu bir kıymet azalması  veya kayıp durumunda, basit bir 
ihmal durumunda bile yenilerini tedarik edecektir. Bu aynı zamanda 
tahsis edilen malzemenin aktarımı için de geçerlidir.  
 15.2 Materyallerin herhangi bir şekilde işlenmesi veya dönüştürülmesi 
Müşteri için gerçekleşecektir. Müşteri bu yeni veya dönüştürülmüş 
ürünün derhal sahibi olacaktır. Yasal sebeplerden dolayı bunun 
mümkün olmaması halinde, Müşteri ve Tedarikçi, işleme veya 
dönüştürme sırasında her zaman yeni ürünün sahibinin Müşteri 
olacağını kabul eder. Tedarikçi, Müşteri için yeni ürünü hiçbir ilave 
ücret ödemeksizin güvende tutacak ve bunu yaparken bir tacirin özen 
yükümlülüğünü yerine getirecektir.  
16. Belgelerin Yayınlanması  
Tedarikçi, sipariş kapsamında aldığı veya ürettiği tüm belgeleri ve 
diğer araçları, bunların kopyaları da dahil olmak üzere, kabul 
testinden veya sonuçların teslim edilmesinden hemen sonrasında 
veya sonuçların türü nedeniyle kabul testinin veya teslimin mü mkün 
olmaması durumunda, hizmetlerin ifasından sonra yayınlayacak ve 
kullanıma sunacaktır.  
17. Gizlilik, Veri Koruma  
17.1 Tedarikçi, hizmetlerin yerine getirilmesi bağlamında Müşteriden veya 
Müşteri hakkında aldığı bilgi ve bulguları, belgeleri, referans şartlarını, 
iş süreçlerini veya diğer bilgileri, sözleşmenin imzalanması ve her türlü 
sonucu, bölüm 2.3 uyarınca hizmetlerin sağlanmasına dahil olanlar 
dışındaki üçüncü taraflar açısından gizli tutacak ve bu bilgiler yasal 
yollarla kamuya açıklanmadığı veya Müşteri münferit durumda 
aktarılmasına yazılı olarak rıza göstermediği sürece ve ölçüde 
sözleşme süresinin bitiminden itibaren gizli tutacaktır. Tedarikçi, gizli 
bilgilerin sadece görevlerini yerine getirmek için bu bilgilere ihtiyaç 
duyan çalışanların erişimine açık olmasını ve bu çalışanların da söz 
konusu bilgilere gizli muamelesi yapma yüküml ülüğüne tabi olmasını 
sağlayacaktır. Tedarikçi bu bilgileri yalnızca hizmetlerin yerine 
getirilmesi amacıyla kullanacaktır.  
17.2 Tedarikçiye hizmetlerin sağlanması sırasında kişisel verilere erişim 
hakkı tanındığı durumlarda, Tedarikçi kişisel verilerin korunması ve 
veri gizliliği ile ilgili yasal hükümlere uyacaktır ve Müşterinin bu 
hükümlere uyulduğu konusunda kendisini bilgilendi rmesini 
sağlayacaktır. Tedarikçi, kişisel verilerin işlenmesiyle ilgilenen 
personelin (kendi çalışanları ve serbest çalışanlar dahil) gizlilik 
konusunda taahhütte bulunmasını sağlayacaktır.  
17.3 Tedarikçinin Müşterinin tesislerinde hizmet vermesi veya Müşterinin 
BT sistemlerine erişimi olması hallerinde, bu durumda Tedarikçiye 
sağlanacak olan "Siemens Enerji İş Ortakları için Kurallar" politikası 
da geçerli olacaktır. Tedarikçinin Müşterinin BT si stemlerine 
erişebilmesi, hangi erişim türünün kullanılacağına karar verecek olan 
Müşterinin önceden açık rızasını gerektirir ve Tedarikçinin üçüncü 
tarafların erişimine ilişkin geçerli kuralları kabul etmesine tabidir.  
17.4 Tedarikçi, bölüm 2.3'e istinaden hizmetlerin sağlanmasına dahil ettiği 
üçüncü taraflara bu bölüm 17'ye uygun bir yükümlülük yükleyecektir.  
18. Alacakların Temliki  
Herhangi bir alacak hakkının devredilmesine (temlikine) yalnızca 
Müşterinin önceden yazılı onayı ile izin verilir.  
19. İptal, Fesih Hakkı; Feshin Sonuçları  
19.1 Müşteri, herhangi bir maliyete katlanmaksızın planlanan eğitim 
tarihinden 14 (on dört) gün öncesine kadar eğitim hizmetlerinin 
tamamen veya kısmen yerine getirilmesine dayanan bir siparişi iptal 
etme hakkına sahiptir. İptal işleminin ileri bir tarihte gerçekleşmesi 
halinde Tedarikçi, her halükarda iptal edilen ilgili hizmetin sipariş 
tutarıyla sınırlı olmak üzere, söz konusu iptal nedeniyle ortaya çıkan 
masrafları geri alma hakkına sahiptir.  
19.2 Müşteri, bir takvim ayı sonuna kadar dört hafta önceden ihbarda 
bulunmak suretiyle sözleşmeyi feshetme hakkına sahiptir.  
19.3 Sözleşmenin bölüm 19.2'ye göre zamansız feshedilmesi 
durumunda, Müşteri sözleşmenin sonlandırıldığı noktaya kadar 
gerçekleştirilen hizmetleri ve bu fesih sonucunda doğrudan ve 
doğrulanabilir bir şekilde ortaya çıkan ek maliyetleri karşılayacaktır. 
Müşteri,  Tedarikçinin bu tür bir fesih nedeniyle yerine getirme veya 
zararlar için herhangi bir ek talebinden sorumlu olmayacaktır.  
19.4 Sözleşmeyi haklı nedenle feshetme hakkı yukarıda belirtilenlerden 
etkilenmez. Özellikle, (a) Tedarikçinin - Müşterinin ilgili 
hatırlatmasına rağmen - teslimatı veya hizmeti geciktirmesi ve bu 
gecikmenin söz konusu hatırlatmanın alınmasından sonra iki 
hafta dan fazla sürmesi durumunda veya  
(b) Tedarikçinin yürürlükte bulunan mevzuatı ihlal etmesi, (c) 
Tedarikçinin Sözleşme şartlarını ihlal etmesi, veya (d)  Tedarikçiye 
atfedilebilecek bir nedenden dolayı ve durumun koşulları ve her iki 
tarafın çıkarları dikkate alındığında Müşterinin sözleşmeye bağlı 
kalmasının makul olarak beklenemeyeceği durumlarda, Müşteri 
sözleşmeyi haklı nedenden dolayı feshedebilir. Bu özellikle, 
Tedarikçinin finansal durumundaki fiili veya olası bir bozulma halinde 
ve dolayısıyla Tedarikçinin sözleşme kapsamındaki yüküm lülüklerini 
gerektiği gibi yerine getirmesini tehdit etmesi halinde geçerli olabilir.  
19.5 Müşteri, ayrıca Tedarikçinin ortaklık  yapısında  ve  yönetim  
haklarında  değişiklikler ya da  varlıklarıyla ilgili olarak iflas 
prosedürleri veya benzer işlemlerin uygulanması veya başlatılması 
durumunda sözleşmeyi feshedebilir.  
Serbest  Sayfa 4 / 5  
 
 
19.6 Müşterinin feshetmesi durumunda, Müşteri, makul bir ücret 
karşılığında, Tedarikçi tarafından sağlanan hizmetlerin veya hazır 
hizmetlerin daha fazla sağlanması için mevcut ekipmanı kullanabilir.  
20. Tedarikçiler için Etik Kuralları, Tedarik Zincirinde Güvenlik  
20.1 Tedarikçi, geçerli yasal sistem(ler)in yasalarına uymakla 
yükümlüdür. Tedarikçi özellikle, aktif veya pasif olarak, doğrudan 
veya dolaylı olarak herhangi bir rüşvet türüne, çalışanların temel 
insan haklarının ihlaline veya çocuk işçiliğine dahil olmayacak ve  
Tedarikçi, Siemens Enerji Etik Kuralları düzenlemelerine uyacak ve 
bu beklentileri tedarik zinciri boyunca kendi alt tedarikçilerine 
iletecektir.  Bunun yanı sıra Tedarikçi, çalışanlarının sağlık ve 
güvenliğinden sorumlu olacak ve asgari ücret gerekliliklerini yerine 
getirecektir. Tedarikçi, yürürlükteki çevre yasalarına göre hareket 
ederek, sözde çatışma kaynaklı minerallerin kullanılmasını önlemek  
için yeterli önlemleri alacak ve hammaddelerin menşei konusunda 
şeffaflık sağlayacaktır. Tedarikçi, kendi çalışanlarının bu Etik 
Kurallarını n muhtemel ihlallerini bildirmeleri için korunaklı bir şikayet 
mekanizması oluşturacak ve ve alt tedarikçilerinin bu Etik Kuralları 
ilkelerine uymasını sağlamak ve bunu risk bazında doğrulamak için 
makul önlemleri alacaktır.  Tedarikçi, Etik Kurallarına uyumluluğunu 
usulüne uygun olarak belgelemekle yükümlüdür. Müşteri ve 
temsilcileri veya Müşteri tarafından atanan ve Tedarikçi tarafından 
makul ölçüde kabul edilebilir bir üçüncü taraf, Tedarikçinin sözleşme 
yükümlülüklerine, özellikle de Etik Kurallarına uyu munu doğrulamak 
için - Tedarikçinin tesislerinde de - muayeneler/denetimler yapma 
hakkına sahip olacaktır (ancak böyle bir denetim yapılması zorunlu 
değildir). Bu tür herhangi bir muayene yalnızca yürürlükteki veri 
koruma yasasına uygun olarak gerçekleştir ilebilir ve Tedarikçilerin iş 
faaliyetlerine makul olmayan bir şekilde müdahale etmeyecek veya 
Tedarikçilerin üçüncü taraflarla olan gizlilik anlaşmalarını ihlal 
etmeyecektir. Tedarikçi, yapılacak her türlü muayenede/denetimde 
makul ölçüde işbirliği yapaca ktır. Tedarikçi, Etik Kurallarının kendisi 
veya taşeronları tarafından ihlal edildiğini tespit ederse derhal 
düzeltici eylemleri başlatacak ve bu tür bir ihlalin sözleşmeyi 
etkilemesi halinde ve etkilediği ölçüde Müşteriyi bu tür bir ihlal ve 
düzeltici eylem hakkında derhal bi lgilendirecektir  
20.2 Tedarikçi, tedarik zincirindeki güvenliği WCO SAFE Standartlar 
Çerçevesine (ör. AEO, C -TPAT) dayalı ilgili uluslararası kabul 
görmüş girişimlerin gerekliliklerine göre garanti altına almak için 
gerekli organizasyonel talimatları verecek ve özellikle aşağıd aki 
güvenlikle ilgili önlemleri alacaktır: tesis güvenliği, paketleme ve 
nakliye, iş ortağı, personel ve bilgi. . Tedarikçi, Müşteri için sağlanan 
veya Müşteri tarafından belirlenen üçüncü taraflara sağlanan mal ve 
hizmetleri yetkisiz erişim ve manipülasyo na karşı koruyacaktır. 
Tedarikçi sadece güvendiği kişileri istihdam edecek ve alt 
tedarikçilerini de bu doğrultuda eşdeğer önlemler almakla yükümlü 
kılacaktır.  
20.3 Müşterinin sahip olabileceği diğer haklara ve çözüm yollarına ek 
olarak, Tedarikçi tarafından bölüm 20 kapsamındaki yükümlülüklerin 
ihlal edilmesi  durumunda Müşteri sözleşmeyi feshedebilir. Ancak, 
tedarikçinin sözleşme ihlali giderilebilir nitelikteyse, Müşterinin fesih 
hakkı, tedarikçinin Müşteri tarafından belirlenen makul bir süre 
zarfında ihlali gidermemesi şartıyla geçerlidir.  
21. Ürün Uygunluğu, Madde Beyanı dahil Ürünle İlgili Çevre 
Koruma, Tehlikeli Maddeler, İş Sağlığı ve Güvenliği  
21.1 Tedarikçi, piyasaya sürülmeleri ve Avrupa Ekonomik Alanı'nda ve 
Türkiye’de  daha fazla pazarlanmaları açısından ürünle ilgili yasal ve 
hukuki gerekliliklerin geçerli olduğu veya Müşteri tarafından 
Tedarikçiye bildirilen diğer ülkelerle ilgili gerekliliklerin geçerli olduğu 
ürünleri teslim ettiğinde, Tedarikçi, riskin devri sırasın da ürünlerin bu 
gerekliliklere uygunluğunu sağlamalıdır. Aksi yazılı olarak 
kararlaştırılmadıkça, Tedarikçi Müşteri'ye aşağıdaki belgeleri Türkçe 
olarak sağlayacaktır; (i) ürünün mo ntajı, kullanımı, bakımı ve 
güvenliğine ilişkin talimatlar, (ii) nihai kullanıcıların ürünün 
taşıyabileceği risklerden sakınmaları için verilmesi gereken bilgiler ve 
(iii) ürüne ilişkin  çevre, sağlık ve  güvenlik kuralları. Tedarikçi ayrıca, 
ürünlerin ilgili gerekliliklere uygunluğunu kanıtlamak için gerekli olan 
tüm belge ve bilgilerin talep üzerine derhal Müşteriye verilebilmesini 
sağlamalıdır.  
21.2 Tedarikçinin, malzemeleri "Beyan Edilebilir Maddeler Listesi" 
(www.bomcheck.net/ suppliers/restricted -and-declarable -
substances -list) olarak adlandırılan ve sipariş sırasında geçerli olan 
veya yasal olarak uygulanan madde kısıtlamalarına ve/veya bilgi 
gerekliliklerine (örn. REACH, RoHS) tabi olan ürünleri teslim etmesi 
durumunda, Tedarikçi bu maddeleri beyan edecek 
vehttp://www.bomcheck.net/suppliers/  ürünlerin ilk teslim tarihinden 
geç olmamak üzere BOMcheck ( www.BOMcheck.ne t) web veri 
tabanında talep edilen bilgileri sağlayacaktır. Yasal olarak konulmuş 
madde kısıtlamaları ile ilgili olarak, yukarıda belirtilenler yalnızca 
Tedarikçinin veya Müşterinin kayıtlı merkezinde veya Müşteri 
tarafından talep edilen belirlenmiş teslima t yerinde yürürlükte olan 
yasalar için geçerli olacaktır.  
 21.3 Teslimat, uluslararası düzenlemelere göre tehlikeli mal olarak 
sınıflandırılan mallar içerdiği takdirde, Tedarikçi, Müşteriyi bu konuda 
Tedarikçi ve Müşteri arasında kararlaştırılan bir biçimde, ancak hiçbir 
durumda sipariş onayı tarihinden geç olmamak üze re 
bilgilendirecektir.  
21.4 Tedarikçi, Tedarikçi tarafından istihdam edilen çalışanların sağlık ve 
güvenliğine ilişkin tüm yasal gerekliliklere uymakla yükümlüdür. Kendi 
çalışanlarının yanı sıra teslimat ve hizmetleri gerçekleştirmek için 
istihdam edilen dolaylı alt yüklenicilerin sağlık ve güvenliğinin 
korunmasını sağlamalıdır.  
22. Siber güvenlik  
22.1 Tedarikçi, Tedarikçi Faaliyetlerinin yanı sıra ürün ve hizmetlerin 
gizliliğini, gerçekliğini, bütünlüğünü ve kullanılabilirliğini sağlamak için 
uygun organizasyonel ve teknik tedbirleri alacaktır. Bu tedbirler iyi 
endüstri uygulamaları ile tutarlı olmalı v e ISO/IEC 27001 veya IEC 
62443 (uygulanabilir olduğu ölçüde) gibi standartlara uygun bir bilgi 
güvenliği yönetim sistemi içermelidir.  
22.2 Bu sözleşmenin ifasında Tedarikçi tarafından zaman zaman 
kullanılan veya işlenen tüm varlıklar, süreçler ve sistemler (bilgi 
sistemleri dahil), veriler (Müşteri verileri dahil), çalışanlar ve sahalar 
"Tedarikçi Faaliyetleri" anlamına gelir.  
22.3 Ürün veya hizmetler yazılım, aygıt yazılımı veya yonga seti içeriyorsa:  
22.3.1  Tedarikçi, (uygulanabilir olduğu ölçüde) ISO/IEC 27001 veya IEC 
62443 gibi iyi endüstri uygulamaları ve standartlarıyla tutarlı olacak 
biçimde, ürün ve hizmetlerdeki güvenlik açıklarını, kötü amaçlı kodları 
ve güvenlik olaylarını önlemek, tanımlamak, değer lendirmek ve 
onarmak için uygun standartları, süreçleri ve yöntemleri 
uygulayacaktır;  
22.3.2  Tedarikçi, ürün ve hizmetlerin yeniden kullanılabilir ömrü boyunca 
güvenlik açıklarını gideren yamaları Müşteriye sunmak da dahil olmak 
üzere ürün ve hizmetleri onarma, güncelleme, yükseltme ve bakımını 
yapma konusunda destek vermeye ve hizmet sunmaya deva m 
edecektir;  
22.3.3  Tedarikçi, Müşteriye ürünlerde bulunan tüm üçüncü taraf yazılım 
bileşenlerini tanımlayan bir malzeme listesi sağlayacaktır. Üçüncü 
taraf yazılımları Müşteriye teslim edildikleri tarihte güncel olmalıdır;  
22.3.4  Tedarikçi, Müşteriye ürünleri herhangi bir zamanda kötü amaçlı kod 
ve güvenlik açıklarına karşı test etme veya ettirme hakkı tanıyacaktır 
ancak Müşteri bunu yapmakla yükümlü olmayacaktır ve Tedarikçi, 
Müşteriyi yeterli şekilde destekleyecektir;  
22.3.5  Tedarikçi, Müşteriye bilgi güvenliği ile ilgili tüm sorunlar için bir irtibat 
kişisi sağlayacaktır (bu kişi mesai saatleri içinde ulaşılabilir 
olacaktır).  
22.4 Tedarikçi, Müşterinin ciddi şekilde etkilenmesi halinde veya 
etkilenmesi muhtemel olduğu ölçüde, herhangi bir Tedarikçi 
Faaliyetinde, hizmetinde ve ürününde meydana gelen veya 
şüphelenilen tüm ilgili bilgi güvenliği olaylarını ve keşfedilen güvenlik 
açıklarını derhal Müşteriye bildirecektir.  
22.5 Tedarikçi, taşeronları ve tedarikçilerinin makul bir süre içinde bu 
bölüm 22'daki hükümlere benzer yükümlülüklerle bağlı olmasını 
sağlamak için uygun tedbirleri alacaktır.  
22.6 Müşterinin talebi üzerine Tedarikçi, genel kabul görmüş denetim 
raporları (örn. SSAE -16 SOC 2 Tip II) dahil olmak üzere bu bölüm 
22'ye uygunluğunu yazılı olarak kanıtlayacaktır.  
23. İhracat Kontrolü ve Dış Ticaret Veri Düzenlemeleri  
23.1 Tedarikçi, yürürlükteki tüm ihracat kontrol, gümrük ve dış ticaret 
düzenlemelerine uyacaktır. Tedarikçi, özellikle, bu Sözleşme 
kapsamında sağladığı Ürünlerden ve Hizmetlerden hiçbirinin; 
Avrupa Konseyi’nin 833/2014, 692/2014, 2022/263 veya 765/2006 
sayılı  regülasyonları ile bunlara ilişkin değişiklikler ve ayrıca ABD 
Gümrük ve Sınır Koruması (U.S. Customs and Border Protection) 
tarafından yürürlüğe alınan ithalat sınırlandırmaları da dahil ancak, 
bunlar ile sınırlı olmayacak şekilde, Müşteri’ye uygula nan Dış Ticaret 
Düzenlemeleri (Foreign Trade Regulations) kapsamında yer alan 
ithalatı sınırlandırılmış ürün ve/veya hizmet içermediğini beyan ve 
taahhüt eder. Tedarikçi; ihracat, ithalat veya yeniden ihracat (re -
export) durumunda, siparişin alınmasından i tibaren [2 hafta] 
içerisinde -ve herhangi bir değişiklik olması halinde gecikmeksizin 
derhal - Müşteri’nin tüm Dış Ticaret Düzenlemelerine uymasını 
sağlamak için gerekli olan her türlü bilgi ve veriyi yazılı olarak 
Müşteri’ye sağlayacaktır. Bu yükümlülük, b unlarla sınırlı olmamak 
kaydıyla aşağıdakileri kapsar:  
• “U.S. Commerce Control List” (ABD Ticaret Kontrol Listesi)’ne 
göre Export Control Classification Number (ECCN) kodu da dahil 
olmak üzere yürürlükteki uygulanabilir tüm ihracat listesi 
numaraları,  
• Ürünün sınıflandırıldığı tarife temeli (örneğin EU Combined 
Nomenclature, TARIC, US HTS) de dahil; dış ticaret istatistikleri 
için emtianın yürürlükteki sınıflandırmasına ve HS (Armonize 
Sistem) kodlamasına göre istatistiksel emtia kodu,  
• Menşei (tercihsiz menşe); uygulanabilir ise ilgili menşe ülkesinin 
Serbest  Sayfa 5 / 5  
 
 
bölgesi; menşe kanıtı (ör. Çeki Listesi, İrsaliye, BOL 
(Konşimento), GAI (Yükleme Faturası),  
• Müşteri’nin talebi üzerine; tercihli menşei gösterir Tedarikçi 
Beyanı da dahil olmak üzere tercihli beyan (Avrupalı tedarikçiler 
için) veya tercihli sertifikalar (Avrupalı olmayan tedarikçiler için) 
ve, 
• Müşteri’nin talebi üzerine; ürünlerin işlenmesinde kullanılan demir 
ve çelik girdilerinin menşe ülkesini gösterir kanıt  
Tedarikçi’nin 23.1’deki sorumluluğunu ihlal etmesi halinde, 
Müşteri’nin maruz kalacağı tüm gider, masraf ve/veya hasar 
Tedarikçi tarafından karşılanacaktır.  
23.2 Rusya'ya yeniden ihracat yasağı (“Rusya Yasağı Maddesi”)  
İşbu madde, (i) sözleşmenin ifası sırasında Müşteri’nin Tedarikçi’ye 
herhangi bir mal veya teknoloji tedarik etmesi durumunda, (ii) tedarik 
edilen bu mal veya teknolojinin, tadil edilmiş haliyle 833/2014 sayılı 
AB Tüzüğü Madde 12 g ve 765/2006 sayılı AB Tü züğü Madde 8g'de 
belirtilen Eklerde listelenmiş malları içermesi veya onlara atıfta 
bulunması ve (iii) ilgili tedarikin, AB'den, tadil edilmiş haliyle 
833/2014 sayılı AB Tüzüğü Madde 12 g ve 765/2006 sayılı AB 
Tüzüğü Madde 8g'ye göre partner ülkeler dışınd a bir üçüncü ülkeye 
yapılması durumunda ve bu kapsamla sınırlı olarak geçerli olacaktır:  
Müşteri, kendisi tarafından bu sözleşme kapsamında Tedarikçi’ye 
sağladığı herhangi bir tedarik edilen mal ve teknolojinin ( ve tedarik 
şekline bakılmaksızın ilgili belgelerin ), Tedarikçi tarafından doğrudan 
veya dolaylı olarak Rusya'ya veya Belarus’a / Rusya'da veya 
Belarus’ta kullanılmak üzere yeniden ihraç edilmesini ve/veya 
iletilmesini işburada yasaklamakta ve Tedarikçi de bunu kabul 
etmektedir.  
Müşteri, Tedarikçi’nin işbu 23.2 maddesi uyarınca yükümlülüğünü 
ihlal etmesi durumunda, bu sözleşmeyi yazılı bildirimde bulunarak 
feshetme hakkına sahip olacaktır. Fesih üzerine Tedarikçi, bu fesih 
nedeniyle Müşteri'nin maruz kaldığı tüm masraf ve zararlar ı 
Müşteri'ye ödeyecektir. Her halükarda Tedarikçi, Müşteri'ye ayrıca 
sözleşme bedelinin %[20]'si tutarında tazminat da ödeyecektir.  
Madde 23.2’nin yukarıdaki hükümlerine halel gelmeksizin, Tedarikçi, 
işbu 23.2 maddesi kapsamındaki Tedarikçi’nin yükümlülüklerinin 
ihlalinden kaynaklanmak suretiyle, kamu otoriteleri veya diğer 
üçüncü şahıslar tarafından ileri sürülen / başlatılan her türl ü talep, 
yargılama, aksiyon, para cezası, kayıp, maliyet ve zarardan 
Müşteri’yi tamamen ari tutacak ve zarar görmemesini sağlayacak 
olup, Müşteri'nin bunlardan kaynaklanan tüm kayıp, zarar ve 
masraflarını tazmin edecektir.  
24. Çekince Kaydı  
Ulusal veya uluslararası dış ticaret veya gümrük mevzuatının ve 
gerekliliklerinin veya herhangi bir ambargonun veya diğer 
yaptırımların bir engel teşkil etmemesi, Müşteri tarafından 
sözleşmenin ifası için bir ön koşuldur.  
25. Referans Müşteri Olarak Anılma  
Tedarikçi, ancak Müşterinin önceden yazılı onayını almak kaydıyla, 
Müşteriden referans müşteri olarak bahsedebilir ve/veya 
Tedarikçinin Müşteri için bir siparişin ifası sırasında geliştirdiği ürün 
veya hizmetlere atıfta bulunabilir ve/veya siparişle bağlantılı olarak 
basın açıklamaları veya diğer kamuya açık beyanlarda bulunabilir.  
26. Ek Hükümler  
26.1 Bu Satın Alma Şartlarının hükümleri belirli hususları düzenlemediği 
sürece, ilgili yasal hükümler geçerli olacaktır.  
26.2 Tedarikçi, bu şartların, özellikle de bölüm 7, 12, 13, 14, 20, 21, 22 ve 
23'ün herhangi bir şekilde ihlali nedeniyle Müşteri tarafından maruz 
kalınan her türlü masraf ve/veya zarardan, Tedarikçi sorumlu 
olacaktır . 
27. Yetki Alanı ve Uygulanacak Hukuk  
27.1 Taraflar arasında meydana gelebilecek ihtilafların sulh yolu ile halli 
esastır. İhtilafların bu şekilde çözümlenememesi halinde İstanbul 
Anadolu Mahkemeleri ve icra daireleri Türk Hukuku’nu uygulayacak 
şekilde yetkili olacaktır.  
 
 