 
Objednací obchodní podmínky  
 
Siemens  Energy , s.r.o.  
 
– datum vydání: 01. 02. 2024 – 
 
 
- 1 - 
 
Siemens Energy  je ochranná známka používaná na základě licence od Siemens  AG. 
I. Úvodní ustanovení  
 
1. Tyto objednací obchodní podmínky (dále jen 
„podmínky“) jsou obchodními podmínkami ve smyslu 
§ 1751 a násl. zákona č. 89/2012 Sb., občanský 
zákoník , (dále jen „občanský zákoník“). Těmito 
podmínkami se řídí právní vztah, který vznikl mezi 
Siemens Energy , s.r.o., jako objednatelem služeb 
(dále jen „ Siemens Energy “ nebo „objednatel“) a 
dodavatelem služeb (dále jen „dodavatel“), a to bez 
ohledu na skutečnost, jaký konkrétní smluvní typ je 
mezi nimi sjednán. Specifikace poskytovaných 
služeb (dále jen „dodávka“  či „služba “) je vymezena 
smlouvou.  
 
2. V případě, že vedle těchto podmínek platí rovněž 
obchodní podmínky dodavatele, pak v případě 
rozporu mezi nimi a těmito podmínkami mají přednost 
tyto podmínky.  
 
3. Dodavatel  výslovně potvrzuje, že si přečetl, 
porozuměl a souhlasí s  čl. III. odst. 4 a 5 , čl. V. 
odst. 3, čl. VI II. a čl. X V. odst. 5, 6 a 10 podmínek.  
 
II. Vznik smluvního vztahu mezi objednatelem a 
dodavatelem – objednávka , přijetí (potvrzení) 
objednávky  
 
1. Smluvní vztah mezi objednatelem a dodavatelem 
vzniká vystavením písemné objednávky 
objednatelem (dále jen „ návrh smlouvy “) a písemným 
přijetím objednávky dodavatelem bez jakékoliv 
odchylky (dále jen „potvrzení obj ednávky ). Potvrzení  
objednávky ze strany dodavatele musí mít  písemnou 
formu  jinak je neplatné . 
 
2. Objednatel je oprávněn objednávku odvolat či 
změnit kdykoli před jejím potvrzením  dodavatelem.  
 
3. Jestliže se potvrzení objednávky a/nebo plnění 
dodavatele odchyluje od obsahu objednávky, je 
objednatel vázán vůči dodavateli, jen pokud takové 
odchýlení od objednávky dodavateli výslovně a 
písemně odsouhlasil. Přijetí plnění od dodavatele ani 
platba objed natele za takové plnění neznamenají 
odsouhlasení . 
 
III. Cena, platební podmínky a započtení  
 
1. Cena je sjednána jako konečná. V ceně jsou 
zahrnuty veškeré náklady dodavatele nezbytné pro 
řádné provedení dodávky. V ceně je zahrnuta i 
případná odměna za poskytnutí práva k užití software 
a firmware, je -li takový software či firmware součástí 
dodávky.  
 
2. Cenu je objednatel povinen dodavateli zaplatit na 
základě daňového dokladu (dále jen „faktura“). Faktura musí mimo jiné obsahovat správnou sazbu 
DPH  a číslo objednávky objednatele, jakož i čísla (a 
příslušné věcné názvy (kódy) každé položky. Při 
fakturaci plnění podléhajícího režimu přenesení 
daňové povinnosti v  tuzemsku, musí faktura 
obsahovat také kód předmětu plnění dle platných 
instrukcí GFŘ (Generálního finančního ředitelství). 
Nesprávně účtovanou, neúplnou nebo příslušnými 
doklady nedoloženou faktu ru je objednatel oprávněn 
vrátit v době splatnosti dodavateli, aniž by tím nastalo 
prodlení se zaplacením.  
 
3. Dodavatel je povinen vystavit fakturu ke  dni 
uskutečněn í zdanitelného plnění  podle příslušných 
právních předpisů .  
 
4. Splatnost faktury je stanovena na 60 dnů od 
doručení faktury objednateli. Cena bude zaplacena 
na bankovní účet dodavatele uvedený ve smlouvě, 
který je správcem daně zpřístupněn dálkovým 
způsobem a je veden poskytovatelem platebních 
služeb v  tuzemsku. Použití odst. 9 tohoto článku tím 
není vyloučeno. Dluh objednatele je splněn 
okamžikem odepsání dlužné částky z účtu 
objednatele. V případě prodlení objednatele 
s platbou v  délce trvání do 7 dnů není dodavatel 
oprávněn účtovat úrok z  prodlení.  
 
5. V případě, že objednatel zaplatí fakturovanou 
cenu v době od 31. do 45. dne ode dne doručení 
faktury, poskytuje dodavatel objednateli slevu 
z ceny ve výši 0,5  % z fakturované částky (s DPH). 
V případě, že objednatel zaplatí fakturovanou 
cenu v době od 15. do 30. dne ode dne doručení 
faktury, poskytuje dodavatel objednateli slevu 
z ceny ve výši 1  % z fakturované částky (s DPH). 
V případě, že objednatel zaplatí fakturovanou 
cenu v době do 14 dnů ode dne doručení faktury, 
poskytuje dodavatel objednateli slevu z  ceny ve 
výši 1,5  % z  fakturované částky (s DPH). 
Objednatel je v  takovém případě oprávněn 
zaplatit fakturovanou cenu již sníženou o 
příslušnou slevu. Nárok na slevu zůstává 
zachován i v  případě, kdy objednatel zaplatí 
později z  důvodu uplatnění reklamace vad 
dodávky.  
 
6. Dodavatel je oprávněn započíst své pohledávky, 
které jsou splatné, vymahatelné, nepromlčené, které 
nejsou mezi stranami sporné, a za předpokladu, že 
zápočet byl písemně odsouhlasen objednatelem. 
Objednatel je oprávněn započíst svým písemným 
prohlášením vůči dodavateli  jakékoli své splatné i 
nesplatné pohledávky  proti jakýmkoliv splatným i 
nesplatným pohledávkám dodavatele . Dodavatel 
není oprávněn postoupit jakoukoliv pohledávku za 
objednatelem na třetí osobu bez předchozího 
písemného souhlasu objednatele . Pohledávky 
 
Objednací obchodní podmínky  
 
Siemens  Energy , s.r.o.  
 
– datum vydání: 01. 02. 2024 – 
 
 
- 2 - 
 
Siemens Energy  je ochranná známka používaná na základě licence od Siemens  AG. 
v různých měnách je možné započíst podle kurzu 
stanoveného Českou národní bankou ke dni zápočtu.  
 
7. Zaplacení ceny objednatelem je podmíněno tím, 
že dodavatel není vůči němu v  prodlení s  žádnou 
platbou za dodávky, jež byly dodány i na základě 
jiného smluvního vztahu. Po dobu takového prodlení 
dodavatele není objednatel v  prodlení se zaplacením 
ceny a sjednaná doba k zaplacení se přiměřeně 
prodlužuje o dobu odpovídající délce shora 
uvedeného prodlení dodavatele.  
 
8. Na žádost objednatele v  odůvodněných případech 
(např. v případě insolvence dodavatele) dodavatel 
doloží, že provádí řádné odvody DPH. Do doby 
doručení takového dokladu je objednatel oprávněn 
odložit platbu za poskytnutou dodávku, aniž by tím 
nastalo prodlení se zaplacením. Použit í následujícího 
odstavce tím není vyloučeno.  
 
9. Pokud je dodavatel ke dni uskutečnění 
zdanitelného plnění nespolehlivým plátcem ve 
smyslu zákona o DPH nebo pokud bude objednatel 
v dobré víře, že je dodavatel v  postavení, které by 
jinak založilo ručení objednatele za nezaplacenou 
DPH, je objednatel oprávněn a) zaplatit dodavateli 
cenu dodávky bez částky rovnající se příslušné výši 
DPH a b) odvést DPH za dodávku přímo na účet 
příslušného správce daně.  
 
10. Dodavatel poskytne objednateli nezbytně nutnou 
součinnost při jednání objednatele se správcem daně, 
která bude spočívat zejména v  řádném a včasném 
poskytnutí pravdivých informací a dokladů a v 
podpoře při jednání objednatele se správcem daně, 
pokud by správce daně vůči objednateli vznesl nárok 
z titulu jeho ručení za DPH, nebo pokud by objednatel 
dobrovolně odvedl DPH za dodávku podle této 
smlouvy.  
 
 IV. Předání a převzetí dodávky  
 
1. Dodávka je převzata  písemným potvrzením.  
 
2. Objednatel je oprávněn kdykoli písemně vyzvat 
dodavatele k pozastavení plnění smlouvy.  Dodavatel 
se zavazuje po obdržení tohoto oznámení přerušit 
veškeré práce do doby, než obdrží od objednatele 
písemnou výzvu k pokračování v plnění.  
 
3. Dodavatel není oprávněn požadovat za prvních 90 
dnů ode dne pozastavení plnění smlouvy  úhradu 
skladného ani jiných nákladů, které mu z tohoto 
důvodu vzniknou. Termíny plnění smlouvy budou 
prodlouženy přiměřeně o dobu trvání pozastavení 
plnění.  
 4. Jestliže hrozí prodlení dodavatele, je dodavatel 
povinen o tom objednatele ihned uvědomit a vyžádat 
si jeho pokyny.  
 
5. Při prodlení dodavatele s plněním smlouvy je 
dodavatel povinen zaplatit objednateli smluvní 
pokutu ve výši 0,3  % z ceny předmětného plnění (s 
DPH) za každý den prodlení. U jednáním smluvní 
pokuty není dotčen nárok objednatele na náhradu 
škody přesahující smluvní pokutu.  
 
6. Místem plnění je místo uvedené v objednávce.  
 
7 Dodavatel je oprávněn zajistit splnění dodávky 
prostřednictvím poddodavatele pouze s  předchozím 
souhlasem objednatele.  
 
8. Pokud to je z povahy konkrétní části dodávky 
možné, lze dodávku nebo její část provádět 
prostřednictvím tzv. vzdáleného přístupu. Pokud 
smlouva výslovně nestanoví, zda konkrétní část 
dodávky má být dodavatelem prováděna v místě 
plnění, nebo vzdáleným přístupem, přičemž povaha 
plnění obě tyto varianty umožňuje, je objednatel 
oprávněn zvolit mezi těmito způsoby dle svého 
uvážení bez vl ivu na dohodnutou cenu dodávky. V 
případě, že má být dodávka nebo její část prováděna 
vzdáleným přístupem, objednatel je po vinen takovýto 
vzdálený přístup dodavateli umožnit. Dodavatel nese 
náklady spojené se vzdáleným přístupem.  
 
9. Dodavatel je oprávněn uskutečnit dodávku i před 
sjednaným termínem plnění pouze s  výslovným 
písemným souhlasem objednatele.  
 
V. Další podmínky poskytování služby  
 
1. Materiál ve vlastnictví objednatele, poskytnutý 
dodavateli za účelem realizace dodávky, zůstává 
vlastnictvím objednatele, musí být bezúplatně 
odděleně skladován, označován a administrativně 
veden. Jeho použití je přípustné jen pro splnění 
závazků dodavatele vůči objednateli. Při jeho 
znehodnocení nebo ztrátě je dodavatel povinen na 
své náklady obstarat a  použít odpovídající náhradu.  
 
2. Zpracování a/nebo úpravy materiálu objednatele 
obstarává dodavatel výhradně pro objednatele. 
Objednatel je bezprostředně vlastníkem, resp. 
spoluvlastníkem upraveného materiálu, 
meziproduktu nebo nové věci. Kdyby to nemohlo být 
z právních důvodů možné, pl atí, že objednatel je v 
každém okamžiku zpracování nebo úpravy 
vlastníkem každé nové věci.  Dodavatel je povinen 
každou tuto novou věc objednateli bezúplatně 
opatrovat s  odbornou péčí do doby jejího předání 
objednateli  
 
 
Objednací obchodní podmínky  
 
Siemens  Energy , s.r.o.  
 
– datum vydání: 01. 02. 2024 – 
 
 
- 3 - 
 
Siemens Energy  je ochranná známka používaná na základě licence od Siemens  AG. 
3. Dodavatel přebírá riziko změny okolností ve 
smyslu § 1764 až 1766 občanského zákoníku.  
 
VI. Záruka za jakost,  odpovědnost za vady  
 
1. Dodavatel poskytuje objednateli záruku za 
jakost na dodané dodávky v  délce 3 let, přičemž 
záruční doba začíná běžet okamžikem přechodu 
nebezpečí škody.  
 
2. U dodávky, jež objednatel dále dodává třetí osobě, 
aniž byla použita, začíná záruční doba běžet až 
převzetím dodávky příslušnou třetí osobou, končí 
však nejpozději 3 roky po přechodu nebezpečí škody 
na objednatele.  
 
3. Dodavatel se zavazuje, že jeho plnění bude 
v souladu s  požadavky norem ISO 9001, ISO 14001 , 
ISO 27001 a ISO 45001 . V případě, že je dodavatel 
podle těchto norem certifikován, musí mít platné 
certifikáty k  dispozici na svých internetových 
stránkách. Pokud dodavatel není podle těchto norem 
certifikován, je povinen jednat v  souladu s  těmito 
normami. O bjednatel je oprávněn u dodavatele 
provést audit za účelem zjištění shody plnění těchto 
norem.  Dodavatel se zavazuje dodržovat veškeré 
politiky, příručky, směr nice, instrukce a pokyny 
objednatele, se kterými byl seznámen . 
 
4. Vadu, která byla zjištěna do přechodu nebezpečí 
škody nebo se projevila v záruce, je dodavatel 
povinen na své náklady a dle volby objednatele buď 
odstranit, nebo dodat novou dodávku, a to do 5 
pracovních dnů od reklamace. Toto ustanovení se 
použije také pr o dodávky, u  nichž se přejímací 
kontrola omezila jen na namátkovou kontrolu vzorků 
nebo identity. Dodavatel je povinen zaslat objednateli 
informaci o nápravných opatřeních, která zavedl 
k zabránění opakování chyb ve formátu 
požadovaném objednatelem. Lhůta pro zaslání 
informace je 2 pracovní dny od obdržení reklam ace. 
 
5. Neprovede -li dodavatel odstranění vady, popř. 
náhradní dodávku, a to ani po poskytnutí přiměřené 
dodatečné lhůty objednatelem, je objednatel 
oprávněn:  
a) od smlouvy zcela nebo zčásti odstoupit,  
b) požadovat poskytnutí slevy, nebo  
c) na náklady dodavatele buď sám, nebo 
prostřednictvím třetí osoby přistoupit k  odstraňování 
vady či obstarat náhradní dodávku, přičemž 
povinnosti dodavatele ze záruky za jakost a z 
odpovědnosti za vady tím nejsou dotčeny.  
 
6. Objednatel má právo uplatnit vůči dodavateli 
smluvní pokutu za vadné plnění předmětu smlouvy 
ve výši 15% z  dohodnuté ceny. Nárok objednatele na náhradu škody přesahující smluvní pokutu není 
ujednáním smluvní pokuty dotčen.  
 
7. K odstraňování vady na náklady dodavatele může 
dojít i bez poskytnutí dodatečné lhůty dodavateli, 
jestliže dodavatel byl s původním plněním v  prodlení.  
 
8. Náklady vynaložené objednatelem na odstranění 
následků porušení povinnosti dodavatele a na 
odstranění všech vad dodávky je dodavatel povinen 
objednateli uhradit na základě písemné výzvy  
objednatele . To se přiměřeně týká i nákladů marně 
objednatelem vynaložených na zpracování nebo 
úpravu dodávky za výše uvedeným účelem.  
 
9. Objednatel je oprávněn uplatnit reklamace vad 
dodávky do 1 měsíce od poskytnutí  služby.  
 
10. Výše uvedená pravidla platí v odpovídající míře i 
pro náhradní dodávku dle odst. 4 . 
 
11. Náklady spojené s  reklamací  včetně přepravních 
nákladů hradí  dodavatel.  
 
VII. Licenční ujednání  
 
1. Pokud je součástí dodávky software nebo jiný 
produkt chráněný autorskými právy (dále jen “APV”), 
včetně souvisejících znalostí a vědomostí k jejich 
využití, je objednatel oprávněn a povinen s  APV 
nakládat způsobem dále uvedeným.  
 
2. Dodavatel je povinen objednatele informovat – 
nejpozději v  době potvrzení objednávky – zda 
výrobky a služby, které má dodat, obsahují „Open 
Source Software“ (otevřený software). Open Source 
Software  se rozumí  jakýkoli software, který příslušný 
poskytovatel licence poskytuje bez licenčních 
poplatků kterémukoli uživateli na základě licence 
nebo jiné dohody s  právem tento software 
pozměňovat a/nebo distribuovat. Podmínky  otevřené 
licence (Open License Terms) zahrnují následující  
například tyto  licence: GNU,  General Public License 
(GPL), GNU Lesser GPL (LGPL), BSD License, 
Apache License nebo MIT License.  V případě, že by 
dodávky obsahovaly otevřený software, je dodavatel 
povinen objednateli dodat nejpozději v  době 
potvrzení objednávky následující: zdrojový kód 
příslušného otevřeného softwaru, pokud příslušné 
podmínky otevřeného zdroje sdělení tohoto 
zdrojového kódu vyžadují, seznam veškerých 
použitých open source souborů, s  uvedením 
příslušné licence a obsahující kopii celého textu 
takovéto licence a písemné prohlášení o tom, že 
v důsledku zamýšleného použití otevřeného softwaru 
nebudou výrobky dodavatele ani výrobky objednatele 
podléhat efektu „Copyleft Effect“.  V  případě, že 
dodavatel sdělí objednateli, že jeho dodávka 
 
Objednací obchodní podmínky  
 
Siemens  Energy , s.r.o.  
 
– datum vydání: 01. 02. 2024 – 
 
 
- 4 - 
 
Siemens Energy  je ochranná známka používaná na základě licence od Siemens  AG. 
obsahuje open source software nebo se objednatel 
takovou informaci dozví až po potvrzení objednávky, 
je objednatel oprávněn zrušit objednávku ve lhůtě 14 
dnů od obdržení a potvrzení této informace, přičemž 
nárok na náhradu škody tímto není dotčen.  
 
3. Dodavatel tímto uděluje objednateli následující 
nevýlučná, přenositelná, celosvětová a časově 
neomezená práva k:  
a) užívání dodávek, k  jejich integraci do jiných 
produktů a k  jejich celosvětové distribuci,  
b) poskytnutí podlicence k  užívání nebo povolení 
třetím osobám užívat APV a související dokumentace 
ve spojení s  instalací, uvedením do provozu, 
testováním a provozem APV,  
c) poskytnutí podlicence práv k  užívání také osobám 
ovládajícím objednatele nebo ovládaných 
objednatelem nebo jiným osobám ve skupině 
Siemens Energy , 
d) užívání APV k  integraci do jiných produktů,  
e) distribuci, pořízení rozmnoženiny (Všechny 
záložní rozmnoženiny podléhají těmto licenčním 
podmínkám. Všechny názvy, obchodní značky, 
označení autorské ochrany (©, ®) a poznámky 
o omezení uživatelských práv budou na  těchto 
kopiích reprodukovány), prodeji, zapůjčení, 
pronajímání APV, jeho poskytnutí ke stahování nebo 
jeho zpřístupnění veřejnosti, např. ve smyslu 
poskytování aplikačních služeb nebo v  jiném smyslu, 
a k jeho kopírování v  potřebném rozsahu, avšak vždy 
za předpokladu, že počet licencí používaných 
v jednom okamžiku nesmí překročit počet 
zakoupených licencí,  
f) kromě práv udělených výše jsou osoby uvedené 
v odstavci c) oprávněny povolit koncovým uživatelům 
poskytovat licence na užití APV.  
 
4. Všechny podlicence udělené objednatelem musí 
obsahovat příslušnou ochranu práv k  duševnímu 
vlastnictví, která dodavatel vlastní. Veškeré 
podlicence musí obsahovat smluvní ustanovení 
používaná objednatelem k  ochraně jeho vlastních 
práv k  duševnímu vlastnictví.  
 
5. Dodavatel prohlašuje, že výše uvedená práva 
k APV je oprávněn poskytnout, zejména prohlašuje, 
že vypořádal všechna potřebná autorská práva 
třetích osob.  
 
VIII. Náhrada újmy  
 
Celkový rozsah povinnosti objednatele nahradit 
dodavateli újmu na jmění (škodu), která 
dodavateli v  souvislosti s  plněním smlouvy nebo 
porušením právního předpisu vznikne, je omezen 
do výše 10% celkové smluvní ceny (bez DPH), a 
to za veškeré škodní události v  jejich souhrnu. 
Nahrazuje se pouze skutečná škoda; ušlý zisk ani další typy škod se nenahrazují. Škoda se 
nahrazuje přednostně v  penězích. Případné 
smluvní pokuty či jiné sankce hrazené 
objednatelem dodavateli se započítávají na 
náhradu škody v plné vý ši. Výše sjednané 
omezení se nepoužije na náhradu škody 
způsobené úmyslně nebo z  hrubé nedbalosti 
nebo na náhradu škody způsobené člověku na 
jeho přirozených právech. Promlčecí lhůta pro 
uplatnění nároku na náhradu škody trvá 1 rok.  
 
IX. Odstoupení od smlouvy  
 
1. Smluvní strany mohou odstoupit od smlouvy pouze 
v případech podstatného porušení smlouvy či 
v případech výslovně uvedených ve smlouvě nebo 
v těchto podmínkách  či v  případech výslovně 
uvedených v  právních předpisech . Odstoupení je 
účinné dnem doručení písemného oznámení o 
odstoupení druhé smluvní straně.  
 
2. Podstatným porušením smlouvy se rozumí:  
a) prodlení dodavatele s uskutečněním dodávky delší 
jak 20 dnů. V případě prodlení objednatel vyrozumí 
dodavatele, zda trvá na uskutečnění dodávky. Trvá -li 
objednatel na jejím uskutečnění, může od smlouvy 
odstoupit teprve po marném uplynutí lhůty stanovené  
k nápravě,  
b) prodlení objednatele se zaplacením fakturované 
částky, které je delší než 90 dnů,  
c) porušení závazků uvedených v  článku XI. těchto 
podmínek.  
 
3. Smluvní strana je oprávněna taktéž odstoupit od 
smlouvy s účinky ke dni doručení projevu vůle 
obsahujícího odstoupení druhé smluvní straně, 
pokud:                
a) bylo příslušným insolvenčním soudem vydáno 
rozhodnutí o úpadku druhé smluvní strany,  
b) byl příslušným insolvenčním soudem zamítnut 
návrh na vydání rozhodnutí o úpadku, a to pro 
nedostatek majetku druhé smluvní strany,  
c) druhá smluvní strana zastavila své platby,  
d) byl druhou smluvní stranou podán insolvenčnímu 
soudu návrh na vydání rozhodnutí o úpadku ohledně 
této druhé smluvní strany,  
e) byl bezvýsledně veden výkon rozhodnutí nebo 
exekuce na majetek druhé smluvní strany,  
f) druhá smluvní strana se stala nespolehlivým 
plátcem ve smyslu zákona o DPH.  
 
4. Smluvní strany jsou oprávněny odstoupit od 
smlouvy rovněž v  případě, že okolnost vyšší moci 
brání realizaci dodávky po dobu delší než 3 měsíce.  
 
5. Objednatel je oprávněn odstoupit od smlouvy také 
v případě, kdy se dodavatel dostane vůči němu do 
 
Objednací obchodní podmínky  
 
Siemens  Energy , s.r.o.  
 
– datum vydání: 01. 02. 2024 – 
 
 
- 5 - 
 
Siemens Energy  je ochranná známka používaná na základě licence od Siemens  AG. 
prodlení se splněním svých závazků z  jiné smlouvy, 
které je delší než 30 dnů.  
 
6. Objednatel je dále oprávněn odstoupit od smlouvy, 
jestliže se zaváže uhradit dodavateli cenu již 
dodaných a rozpracovaných dodávek ke dni 
účinnosti odstoupení od smlouvy. Dodavatel je 
v takovém případě povinen tyto dodávky předat 
objednateli.  
 
X. Důvěrnost, ochrana osobních údajů  
 
1. "Důvěrnými informacemi" se rozumí jakékoliv 
informace, data, údaje či sdělení označená smluvní 
stranou, která informace poskytuje, jako „důvěrné“ či 
podobně popsané, a dále zejména jakékoli obchodní 
či technické informace a data, které jedna ze 
smluvníc h stran sdělí druhé, a které se vztahují 
k účelu, k  jehož naplnění je předmětný smluvní vztah 
uzavírán, a to na jakémkoliv nosiči – ať už na papíře 
či elektronicky. Budou -li data či informace důvěrného 
charakteru sděleny ústně, musí být přijímající strana 
na tuto skutečnost upozorněna při ústním sdělení a 
následně musí být důvěrnost potvrzena předávající 
stranou písemně do 3 dnů od sdělení.  
 
2. Žádná ze smluvních stran není oprávněna bez 
předchozího písemného souhlasu druhé smluvní 
strany sdělit třetí osobě důvěrnou informaci, nebo jí 
důvěrnou informaci, byť i jen částečně, jakkoli 
zpřístupnit. Smluvní strany jsou oprávněny použít 
přijaté doku menty, údaje a  informace související 
s důvěrnou informací pouze k účelu stanovenému 
smluvním vztahem. Dodavatel je povinen přijmout 
taková opatření, aby důvěrné informace nebyly 
zpřístupněny žádné třetí osobě, včetně používání 
ochrany proti malwaru, užití pouze legálního softwaru 
a dodržování bezpečnosti sítí. Porušením  povinnosti 
mlčenlivosti  není poskytnutí informací při plnění 
povinnosti vyplývající ze zákona nebo poskytnutí 
informací soudu nebo rozhodčímu soudu při 
uplatnění jakýchkoli nároků či práv z  daného 
smluvního vztahu anebo poskytnutí informací, 
dokumentů a údajů osobám, které s  danou smluvní 
stranou tvoří koncern (holding), dále konzultantům 
a jiným osobám zúčastněným na plnění smluvního 
vztahu nebo činnostech souvisejících s  daným 
smluvním vzta hem, kteří mají podle zákona nebo 
smluvně převzatou povinnost mlčenlivosti, přičemž 
žádná ze smluvních stran není oprávněna 
v jakékoli  souvislosti s  tímto smluvním vztahem tyto 
osoby zprostit povinnosti mlčenlivosti. Smluvní strany 
se zavazují zajistit, aby tyto osoby byly seznámeny 
s povinností utajení a  byly zavázány k  jejímu 
dodržení ve stejném rozsahu jako smluvní strany. 
Povinnost mlčenlivosti se nevztahuje na:  
a) informace, které jsou veřejně známé v  době uza-
vření smluvního vztahu, nebo k  jejichž zveřejnění dojde následně jiným způsobem než porušením po-
vinnosti zachovávat důvěrnost smluvní stranou,  
b) informace, které smluvní strana musí zveřejnit 
v souladu s právním předpisem nebo rozhodnutím 
orgánu veřejné moci oprávněného k  tomu na základě 
právního předpisu,  
c) informace, které má smluvní strana prokazatelně 
k dispozici již k  datu uzavření smluvního vztahu,  
d) informace, které jsou nebo budou smluvní straně 
sděleny třetí stranou bez nároků na omezení jejich 
využití nebo důvěrnost.  
 
3. Povinnost zachovávat důvěrnost trvá i po zániku 
smluvního vztahu. V  případě porušení povinností dle 
tohoto článku je porušující smluvní strana povinna 
zaplatit smluvní pokutu ve výši 100.000, - Kč za každé 
takové porušení. Nárok poškozené strany na ná-
hradu škody přesahující smluvní pokutu není ujedná-
ním smluvní pokuty dotče n. 
 
4. Dodavatel uděluje souhlas objednateli ke 
zpracovávání, shromažďování a uchovávání  
osobních údajů dodavatele uvedených ve smlouvě či 
objednateli předaných za účelem plnění smlouvy. 
Tyto osobní údaje budou objednatelem 
zpracovávány a uchovávány v interním registru 
objednatele pro evidenční účely a k plnění jeho 
smluvních závazků.  
 
5. Dodavatel uděluje souhlas dle předchozího 
odstavce na dobu trvání tohoto smluvního vztahu, a 
na dobu dalších pěti (5) let od jejího splnění.  
 
XI. Zásady chování dodavatele  
 
1. Dodavatel se zavazuje dodržovat právní předpisy, 
mimo jiné, i v  oblasti boje proti korupci, ochrany 
hospodářské soutěže, boje proti praní špinavých 
peněz, jakož i další právní předpisy trestního či 
správního práva, jakož i ostatní principy a požadavky 
obsažené v „ Zásadách chování společností skupiny 
Siemens Energy  pro dodavatele a zprostředkovatele 
(Siemens Energy  Group Code of Conduct for 
Suppliers and Third Party Intermediaries) “, které jsou 
uvedeny v  příloze č. 1 těchto podmínek.  
 
2. Dodavatel se zejména zavazuje netolerovat 
jakoukoliv formu korupce či úplatkářství, resp. se k 
nim jakýmkoliv způsobem nepropůjčit, včetně toho, 
že se zavazuje netolerovat jakékoliv protizákonné 
nabídky plateb nebo podobných plnění veřejným 
činitelům (o sobám působícím v  orgánech veřejné 
moci či v  jiných subjektech kontrolovaných orgány 
veřejné moci) sloužících k  tomu, aby tyto osoby 
ovlivňovaly úřední výkon nebo zajistily neoprávněnou 
výhodu v  souvislosti s  podnikáním smluvní strany. 
Dále se dodavatel ze jména zavazuje netolerovat 
 
Objednací obchodní podmínky  
 
Siemens  Energy , s.r.o.  
 
– datum vydání: 01. 02. 2024 – 
 
 
- 6 - 
 
Siemens Energy  je ochranná známka používaná na základě licence od Siemens  AG. 
dětskou práci a nedodržování požadavků na ochranu 
životního prostředí.  
 
3. Na žádost objednatele je dodavatel nejvýše jednou 
za rok povinen poskytnout objednateli podle svého 
uvážení buď a) písemné informace na formuláři 
objednatele, nebo b) písemnou zprávu, kterou 
objednatel odsouhlasí, popisující opatření, která 
prodávající podnikl, nebo se chystá podniknout 
k zajištění požadavků obsažených v  „Zásadách 
chování společností skupiny Siemens Energy  pro 
dodavatele a zprostředkovatele “. 
 
4. Objednatel a/nebo třetí osoba jím pověřená, kterou 
dodavatel akceptuje, jsou oprávněni prověřovat 
dodržování povinností obsažených v „ Zásadách 
chování společností skupiny Siemens Energy  pro 
dodavatele a zprostředkovatele “ dodavatelem, a to i 
v prostorách dodavatele. Inspekce může být 
provedena pouze na základě předchozího 
písemného oznámení ze strany objednatele během 
běžné pracovní doby a v  souladu s  platnými předpisy 
na ochranu údajů. Tato inspekce nesmí nepřiměřeně 
omezit obchodní aktivity dodavatele, ani narušit 
smluvní závazky dodavatele týkající se důvěrnosti 
informací vůči třetím osobá m. Při prováděné inspekci 
se dodavatel zavazuje poskytnout přiměřenou 
spolupráci. Každá strana si hradí své náklady 
vynaložené ve spojitosti s  touto inspekcí.  
 
5. Dodavatel se zavazuje neumožnit výkon nelegální 
práce ve smyslu zvláštních právních předpisů, a to 
jak přímo pro dodavatele, tak i případně pro jeho 
poddodavatele. Dodavatel se zavazuje na žádost 
objednatele předložit objednateli doklady prokazující, 
že osoby vykonávající práci pro dodavatele nebo 
jeho poddodavatele nevykonávají nelegální práci ve 
smyslu zvláštních právních předpisů.  
 
6. Dodavatel je povinen n ahlásit objednateli bez 
zbytečného odkladu jakékoliv bezpečnostní incidenty 
ve smyslu ISO 27001.  
 
XII. Zásady BOZP, PO a ŽP pro dodavatele  
 
1. Níže uvedené zásady jsou zpracovány v souladu 
s právními předpisy a jsou určeny pro poučení osob 
provádějících na pracovištích objednatele práce. 
Jejich účelem je zajistit bezpečnost a ochranu zdraví 
při práci a ochranu životního prostředí, zejména 
správné nakládání s odpady a nebezpečnými 
chemickými lá tkami, a dále informování o systémech 
řízení zavedených ve společnosti objednatele.  
 
2. Dodavatel je povinen dodržovat veškeré právní 
předpisy týkající se ochrany zdraví a bezpečnosti a je 
povinen vynakládat své nejlepší úsilí  k opatřením, 
která mají za cíl : a) předcházet  rizikům, odstraňovat rizika nebo 
minimalizovat působení neodstranitelných rizik  pro 
zdraví a bezpečnost personálu zaměstnávaného 
dodavatelem a přímými či nepřímými poddodavateli 
dodavatele na provádění služby  (dále jen „personál“) 
a 
b) k  zajištění toho, aby žádné osoby, které na 
pracovišti oprávněně jsou, včetně personálu, 
personálu objednatele  a návštěvníků, neutrpěly 
jakoukoli újmu . 
 
3. Před zahájením poskytování služby  je dodavatel 
povinen objednateli p oskytnout písemné posouzení 
rizika, které : 
a) rozebírá veškerá potenciální nebezpečí pro zdraví 
a bezpečnost personálu vyplývající z e služby  a 
b) určuje opatření k  vyloučení takových nebezpečí , a 
dále přijmout posouzení rizik od objednatele .  
 
4. Dodavatel je povinen zajišťovat, aby veškerý  jeho 
personál byl odborně a zdravotně způsobilý 
k poskytování služby (a na výzvu objednatele tuto 
způsobilost doložit), zúčastňoval  se lokálně -
specifických bezpečnostních školení a obdržel 
příslušné osobní ochranné prostředky před 
zahájením práce na pracovišti. Dodavatel je povinen 
zajišťovat, aby personál osobní ochranné prostředky 
využíval příslušným způsobem a aby takové 
prostředky byly vždy udržovány v  dobrém a 
provozuschopném stavu . 
 
5. Objednatel si vyhrazuje právo, podle svého 
výlučného uvážení, vyloučit jakýkoli personál 
z pracoviště a/nebo pozastavit p oskytování  služby  
z bezpečnostních, zdravotních a ochranných důvodů, 
a to kdykoli bez jakékoli odpovědnosti . 
 
6. Dodavatel je povinen ustanovit odpovědnou osobu 
jako svého zástupce pro záležitosti ekologické, 
zdravotní a bezpečnostní ( dále jen „zástupce 
dodavatele pro E HS“) a je povinen zajišťovat, aby se 
zástupce dodavatele pro E HS zúčastňoval jednání o 
bezpečnosti pořádaných objednatelem . Dodavatel je 
dále povinen určit koordinující osobu dle § 101 odst. 
3, druhá věta, zákoníku práce.  
 
7. Dodavatel je povinen pravidelně sledovat soulad s 
ustanoveními právních předpisů i se smluvními 
ustanoveními o ochraně zdraví a bezpečnosti tím, že 
bude provádět bezpečnostní prohlídky na pracovišti.  
S dostatečným předstihem před bezpečnostní 
prohlídkou je dodavatel povinen objednatele pozvat 
k účas ti na prohlídce , a umožnit kontroly výše 
uvedeného souladu přímo objednatelem, a to bez 
předchozího upozornění (Spot Checks + ToolBox 
Talks), a vyvinout maximální úsilí k  účasti dodavatele 
na těchto kontrolách . V případě, že d odavatel zjistí 
nesoulad s  ustanoveními o ochraně zdraví a 
 
Objednací obchodní podmínky  
 
Siemens  Energy , s.r.o.  
 
– datum vydání: 01. 02. 2024 – 
 
 
- 7 - 
 
Siemens Energy  je ochranná známka používaná na základě licence od Siemens  AG. 
bezpečnosti, je povinen soulad bez zbytečného 
prodlení obnovit a společnost Siemens Energy  o 
zjištěních a o stavu nápravných kroků informovat . 
 
8. Na žádost objednatele  je dodavatel povinen 
objednateli neprodleně udělit přístup k  veškerým 
dokumentům týkajícím se otázek ochrany zdraví a 
bezpečnosti souvisejících s e službou . 
 
9. V případě události  vedoucí : 
a) ke smrti nebo k  závažnému úrazu způsobujícímu 
přímé ohrožení života nebo trvalé zdravotní následky 
jakéhokoli Personálu , je dodavatel povinen 
informovat objednatele okamžitě , 
b) k ostatním úrazům jakéhokoliv Personálu, je 
dodavatel povinen informovat objednatele do 
jednoho pracovního dne.  
 
Dále je dodavatel povinen bez zbytečného odkladu : 
1) objasnit příčiny a okolnosti vzniku úrazu , 
2) stanovit příslušná opatření k  vyloučení podobných 
příhod do budoucna,  
3) vymezit lhůty pro realizaci takovýchto opatření a  
4) poskytnout objednateli  písemnou zprávu 
obsahující dostatečné podrobnosti o  příčině, 
stanovených opatřeních a vymezených lhůtách. 
Dodavatel je povinen poskytnout plnou součinnost při  
jakémkoli další m šetření prováděné m objednatelem , 
včetně poskytnutí informací, svědectví a dokladů pro 
objasnění příčin a okolností vzniku úrazu . 
 
10. V případě, že objednatel  vytvoří pro předmětné 
pracoviště dokument k  oblasti bezpečnosti a zdraví 
(dále jen „plán E HS“), poskytne dodavateli kopii 
daného plánu EHS. Dodavatel je povinen písemně 
potvrdit jeho obdržení a dodržovat předpisy v  něm 
obsažené. Totéž platí pro aktualizace plánu EHS, 
které objednatel  podle svého uvážení případně 
vytvoří. Dodavatel je povinen zajistit, aby se 
k dodržování plánu EHS a jeho aktualizací zavázali i 
jeho přímí i nepřímí poddodavatelé použití 
k poskytování služby . Doda vatel je povinen zhotovit 
vlastní plán EHS a předložit jej objednateli před 
poskytnutím služby ke schválení.  
 
11. Vedle jakýchkoli jiných práv, která objednatel  
případně má, platí, že v  případě podstatného nebo 
opakovaného porušení ustanovení právních předpisů 
nebo smluvních ustanovení o ochraně zdraví a 
bezpečnosti dodavatelem, včetně ustanovení tohoto 
článku i ustanovení  plánu EHS objednatele i plánu 
EHS dodavatele , může objednatel ukončit  smlouv u, 
a to naprosto bez jakékoli odpovědnosti, poté, co 
dodavateli poskytne přiměřenou lhůtu k  nápravě 
porušení . 
 12. Dodavatel odpovídá za své pracovníky,  a je 
povinen zajistit, aby všichni měli  platné povolení k  
pobytu a výkonu práce na území České republiky . 
 
13. V  případě, že by dodavatel dodal výrobky, které 
podléhají omezením týkajícím se látek a/nebo 
požadavkům na informace uloženým právními 
předpisy (např. REACH, RoHS), je dodavatel 
povinen takové látky deklarovat v  internetové 
databázi BOMcheck (www.BOMcheck.net) nebo v  
přiměřeném formátu poskytnutém objednatelem 
nejpozději do dne prvního dodání výrobků , a to  ve 
vztahu k  předpisům , které jsou účinné v  místě sídla 
dodavatele nebo objednatele nebo v  určeném místě 
dodání požadovaném objednatelem. Dále je 
dodavatel způsobem uvedeným výše  povinen 
deklarovat všechny  látky, které jsou uvedeny v  
aktuálním znění seznamu deklarovatelných látek 
Siemens Energy  („Siemens Energy  List of Declarable 
Substances “). 
 
14. Pokud je pro splnění sjednané práce použití 
nebezpečných chemických látek a přípravků 
nezbytné, musí dodavatel poskytnout objednateli  
jejich seznam a bezpečnostní listy a jejich používání 
musí být odsouhlaseno specialistou EMS 
objednatele  a musí prokázat připravenost pro případ 
havárie . 
 
15. V  případě, že by dodávka obsahovala zboží, které 
je podle mezinárodních předpisů zařazeno jako 
nebezpečné zboží, je dodavatel povinen objednatele 
o tom informovat způsobem dohodnutým mezi 
dodavatelem a objednatelem, avšak v  každém 
případě nejpozději do dne potvrzení objednávky.  
 
16. Dodavatelem přivezené nebo vnesené 
nebezpečné chemické látky a chemické přípravky, 
které nebyly ten samý pracovní den spotřebované, je 
dodavatel povinen při ukončení pracovního dne z  
objektu objednatele odvézt, nebo uložit na místo k  
tomu určené až do jejich spotřebování.  
 
17. Prázdné nevyčištěné obaly od nebezpečných 
chemických látek a  chemických přípravků je 
dodavatel povinen odvézt v den jejich vyprázdnění.  
 
18. Dodavatel, jehož činností v  objektu objednatele 
vznikl odpad, je původcem tohoto odpadu a je 
povinen zajistit jeho zneškodnění na své náklady.  
 
19. Dodavatel je povinen na žádost zákazníka včas 
poskytnout veškeré potřebné údaje a informace v 
souladu se zákonnými předpisy EU, které se týkají 
mechanismu uhlíkového vyrovnání na hranicích 
(“CBAM”), aby mohl splnit své povinnosti vůči třetím 
stranám. Nejno vější vývoj CBAM i pokyny jsou k 
 
Objednací obchodní podmínky  
 
Siemens  Energy , s.r.o.  
 
– datum vydání: 01. 02. 2024 – 
 
 
- 8 - 
 
Siemens Energy  je ochranná známka používaná na základě licence od Siemens  AG. 
dispozici na oficiálních webových stránkách  Carbon 
Border Adjustment Mechanism Website;  v současné 
době jsou k dispozici pod následujícím odkazem  
https:taxation -customs.ec.europa.eu/carbon -border -
adjustment -mechanism_en  
 
20. Objednatel je oprávněn provést u dodavatele 
audit systému jakosti  a systému BOZP . Ustanovení 
článku XI. odst. 4 těchto podmínek se použije 
obdobně.  
 
21. Dodavatel se zavazuje zaplatit objednateli 
smluvní pokutu ve výši 50.000 Kč za každé závažné 
porušení povinností dle čl. XII. těchto podmínek resp. 
25.000 Kč za každý případ ostatního porušení 
povinností dle čl. XII. těchto podmínek tak, jak je 
uvedeno v  Sankčním řádu EHS, který tvoří přílohu         
č. 2 těchto podmínek.  
 
XIII. Ustanovení týkající se exportní kontroly  
 
1. Objednatel není povinen plnit smlouvu, pokud 
takovémuto plnění brání jakékoli překážky vyplývající 
z národních nebo mezinárodních předpisů z oblasti 
práva mezinárodního obchodu, anebo na základě 
embarg či jiných sankcí.  
 
2. Dodavatel je ve vztahu k dodávaným výrobkům a 
poskytovaným službám povinen dodržet veškerá 
aplikovatelná ustanovení příslušných národních 
právních předpisů a mezinárodního práva, jež se 
týkají exportní kontroly, cel či souvisejících daní a 
poplatků, a p ráva mezinárodního obchodu (dále 
souhrnně jen “právo mezinárodního obchodu”). 
Dodavatel je rovněž povinen obstarat nutné vývozní 
licence či povolení, ledaže by podle aplikovatelného 
ustanovení právo mezinárodního obchodu byl o tyto 
licence či povolení povi nen požádat nikoli dodavatel, 
nýbrž objednatel či třetí osoba.  
 
3. Dodavatel je povinen neprodleně, nejpozději však 
do stanoveného termínu plnění, poskytnout 
objednateli v písemné formě veškerá data a 
informace, která jsou nezbytná k tomu, aby 
objednatel mohl dodržet veškerá aplikovatelná 
ustanovení práva mezinárodního  obchodu, jež se 
mohou na vývoz, dovoz či (v případě dalšího prodeje) 
zpětný vývoz příslušných výrobků či služeb vztahovat. 
Zejména je dodavatel ke každému výrobku či službě 
povinen objednateli poskytnout:  
a) “Export Control Classification Number“ v  souladu s 
„U.S. Commerce Control List“ (ECCN) v případě, že 
zboží podléhá úpravě „U.S. Export Administration 
Regulations“,  
b) veškerá vývozní čísla, zejména všechna AL čísla 
podle komunitárních předpisů v  případě, že zboží je 
uvedeno v  Příloze č. 1 Nařízení Rady (ES) č. 
428/2009,  c) statistické číslo zboží podle platné klasifikace zboží 
statistik zahraničního obchodu a zařazování dle HS 
(harmonizovaný systém),  
d) údaje o zemi původu (v případě nepreferenčního 
původu),  
e) prohlášení dodavatele k  preferenčnímu původu 
zboží (v případě evropských dodavatelů) či 
preferenční certifikát (v případě neevropských 
dodavatelů), je -li to ze strany objednatele vyžádáno 
(dále souhrnně jen “data”)  
f) důkaz o zemi původu vstupů ze železa a oceli 
použitých pro zpracování výrobků . 
 
4. V  případě jakýchkoliv změn původu nebo 
vlastností výrobků či služeb, anebo změn 
aplikovatelných ustanovení práva mezinárodního 
obchodu,  je dodavatel povinen neprodleně, 
nejpozději však do stanoveného termínu plnění,  
aktualizovat data, a tato data objednateli v písemné 
formě poskytnout. Dodavatel se zavazuje uhradit 
objednateli veškeré náklady či jinou škodu, která by 
mu vznikla v  důsledku neúplnosti či nesprávnosti 
poskytnutých dat.  
 
5. Dodavatel se zavazuje zajistit nezbytné 
organizační instrukce a přijmout opatření, zvláště 
dbát na zabezpečení obchodních prostor, balení, 
přepravy, obchodních partnerů, zaměstnanců a 
informací, aby zaručil bezpečnost v  dodavatelském 
řetězci dle požadavků mezinárodně uznávané 
iniciativy podle norem pro zabezpečení a sjednocení 
celosvětového obchodu přijatých Světovou celní 
organizací (WCO SAFE Framework of Standards) 
(např. oprávněný hospodářský subjekt – Authorized 
Econo mic Operator AEO, celní a obchodn í 
partnerství proti terorismu Customs – Trade 
Partnership Against Terrorism C -TPAT). Dodavatel 
musí zboží nebo služby určené pro objednatele nebo 
třetí stranu pověřenou objednatelem zabezpečit proti 
neoprávněnému přístupu nebo manipulaci. 
Dodavatel pověří jen spolehlivé osoby pro dispozice 
se zbožím či službami a zaváže své poddodavatele, 
aby přijali odpovídající bezpečnostní opatření. Kromě 
dalších práv a opatření, která mohou objednateli 
náležet, může objednatel v  případě porušení těchto 
závazků dodavatel em odstoupit od této smlouvy 
nebo jakékoliv nákupní objednávky, vystavené na 
jejím základě. V  případě, že je toto porušení smlouvy 
dodavatelem možné odstranit, objednatel je 
oprávněn odstoupit od této smlouvy jen, pokud 
porušení nebylo dodavatelem odstraněno ani 
v dodatečné přiměřené lhůtě, poskytnuté 
objednatelem.  
 
XIV. Ustanovení týkající se kybernetické 
bezpečnosti  
 
1. Dodavatel přijme vhodná organizační a technická 
 
Objednací obchodní podmínky  
 
Siemens  Energy , s.r.o.  
 
– datum vydání: 01. 02. 2024 – 
 
 
- 9 - 
 
Siemens Energy  je ochranná známka používaná na základě licence od Siemens  AG. 
opatření k zajištění důvěrnosti, authenticity, integrity 
a dostupnosti činností dodavatele stejně jako jeho 
výrobků a služeb. Tato opatření budou odpovídat 
dobré průmyslové praxi a budou zahrnovat vhodný 
systém řízení Informační bezpečnosti konsistentní se  
standardy jako ISO/IEC 27001 nebo IEC 62443 (v 
použitelném rozsahu).  
  
2. Činnostmi dodavatele se rozumí veškerý majetek, 
procesy a systémy (včetně informačních systémů), 
data (včetně zákaznických dat), personál a lokality, 
používané nebo zpracovávané dodavatelem čas od 
času za účelem plnění smlouvy.   
 
3. Pokud výrobky nebo služby zahrnují software, 
firmware, nebo čipsety:  
a) dodavatel zavede vhodné standardy, procesy a 
metody prevence, identifikace, vyhodnocení a oprav 
jakýchkoliv slabých míst, záludných kódů a bezpeč-
nostních incidentů u výrobků a služeb, které budou 
konsistentní s dobrou průmyslovou praxí a a stan-
dardy ISO /IEC 27001 nebo IEC 62443 (v použitel-
ném rozsahu),  
b) dodavatel bude pokračovat v podpoře a poskyto-
vání služeb oprav, aktualizací, vylepšování a udržo-
vání výrobků a služeb včetně poskytování oprávek 
objednateli napravujících slabá místa po dobu přimě-
řeného životního cyklu daných výrobků a služeb,  
c) dodavatel poskytne objednateli seznam materiálů 
identifikujících softwarové komponenty od třetích 
stran obsažené ve výrobcích. Software třetích stran 
bude aktualizovaný ke dni dodávky objednateli,  
d) dodavatel zaručuje objednateli právo, ale objedna-
tel nebude povinen toto právo využít, testovat nebo 
nechat otestovat výrobky pro škodlivý kód nebo bez-
pečnostní zranitelnosti, a to kdykoliv, a adekvátně 
v tomto objednatele podporovat.  
e) dodavatel poskytne objednateli kontaktní údaje pro 
všechny záležitosti týkající se informační bezpečnosti 
(dostupné v  pracovní době).  
 
4. Dodavatel bezodkladně vyrozumí objednatele o 
všech relevantních incidentech v  oblasti informační 
bezpečnosti, které se stanou nebo na něž bude 
podezření, a o slabých místech objevených 
v jakékoliv činnosti dodavatele, výrobcích či službách, 
pokud a v  rozsahu, v  jakém by objednatel byl nebo 
mohl by pravděpodobně být závažným způsobem 
dotčen.  
 
5. Dodavatel přijme příslušná opatření k  dosažení 
toho, že jeho subdodavatelé a dodavatelé budou 
v přiměřené době vázáni závazky podobným 
závazkům obsaženým v  tomto ustanovení.  
 
6. Na základě žádosti objednatele poskytne 
dodavatel písemný důkaz o jeho souladu s  těmito 
ustanoveními včetně obecně akceptovatelných zpráv auditorů (např. SSAE -16 SOC 2 Type II).  
 
XV. Závěrečná ustanovení  
 
1. Je -li nebo stane -li se některé ustanovení smlouvy 
či těchto podmínek neplatným, nevymahatelným, 
zdánlivým nebo neúčinným, nedotýká se taková 
skutečnost platnosti, vymahatelnosti nebo účinnosti 
ostatních ustanovení smlouvy či těchto podmínek. 
Strany smlo uvy jsou v takovém případě povinny 
vynaložit veškeré úsilí k uzavření dodatku ke smlouvě, 
jímž bude příslušné neplatné, nevymahatelné nebo 
neúčinné ustanovení nahrazeno novým, které bude 
nejlépe odpovídat původně zamýšlenému účelu. 
Právo domáhat se zrušení  závazku ve smyslu § 2000 
občanského zákoníku je vyloučeno.  
 
2. Písemnou formou se ve smyslu těchto podmínek 
rozumí dokument vyhotovený buď a) v tištěné 
podobě a zaslaný druhé smluvní straně na adresu 
smluvní strany uvedenou ve smlouvě 1) 
doporučenou poštou nebo kurýrní službou či 
jakýmkoliv jiným způsobem, který um ožňuje předání 
potvrzení o doručení zpět odesílateli, nebo 2) faxem 
na faxové číslo smluvní strany uvedené ve smlouvě 
s potvrzením o doručení, nebo b) v  elektronické 
podobě a zaslaný elektronickou poštou se 
zaručeným elektronickým podpisem či elektronickou  
značkou.  
 
3. Písemnost se považuje za doručenou 3. pracovní 
den poté, co byla zaslána některým ze způsobů 
uvedených v  předchozím odstavci na příslušnou 
adresu smluvní strany, a to i když adresát písemnost 
nepřevzal.  
 
4. Smlouva a jakékoli spory nebo nároky, které 
vzniknou na jejím základě nebo v souvislosti 
s plněním smlouvy (včetně mimosmluvních sporů 
nebo nároků), se budou řídit a vykládat podle 
hmotného práva České republiky. Úmluva OSN o 
smlouvách o mezinárodní koupi zboží (CISG) se 
nepoužije. . 
 
5. Vylučuje se použití § 558 odst. 2, § 1726, § 1728, 
§ 1729, § 1740 odst. 3, § 1744, § 1751 odst. 2, § 
1757 odst. 2 a 3, § 1765, § 1798 až 1800, § 1950 a 
§ 2112  občanského zákoníku. Smluvní strany 
výslovně potvrzují, že tuto smlouvu uzavírají jako 
podnikatelé při svém podnikání. Ani jedna 
smluvní strana vůči druhé nemá postavení slabší 
strany.  
 
6. Všechny spory vzniklé ze smlouvy nebo v 
souvislosti s ní, včetně jakýchkoli otázek ohledně 
ukončení nebo následné změny smlouvy, budou 
s konečnou platností rozhodnuty obecnými 
soudy České republiky. Platí, že se smluvní 
 
Objednací obchodní podmínky  
 
Siemens  Energy , s.r.o.  
 
– datum vydání: 01. 02. 2024 – 
 
 
- 10 - 
 
Siemens Energy  je ochranná známka používaná na základě licence od Siemens  AG. 
strany dohodly, že m ístně příslušným soudem je 
obecný soud objednatele.   
 
7. Tyto podmínky tvoří spolu s dokumentem, jehož 
jsou přílohou a přílohami tohoto dokumentu, úplnou 
smlouvu a nahrazují veškerá dřívější písemná či ústní 
jednání, návrhy nebo dohody týkající se tohoto 
smluvního vztahu. Smluvní strany se dohodly, že nad 
rámec této smlouvy nemohou být jakákoliv práva a 
povinnosti dovozovány z dosavadní či budoucí praxe 
zavedené mezi  smluvními stranami či obchodních 
zvyklostí zachovávaných obecně či v odvětví 
týkajícím se předmětu této smlouvy.  
 
8. Objednatel je oprávněn postoupit smlouvu na jinou 
osobu.  K rámcové smlouvě, jejíž součást jsou tyto 
podmínky, je oprávněna přistoupit jakákoliv právnická 
osoba přímo č nepřímo kontrolovaná společností 
Siemens Energy  Aktiengesellschaft, a to formou 
písemného prohlášení o přistoupení doručeného 
dodavateli. Práva a povinnosti uvedené v  rámcové 
smlouvě se použijí i na právní vztahy mezi 
dodavatelem a při stupující právnickou osobou 
vztahující se k  předmětu smlouvy . Prohlášení o 
přistoupení nezakládá společnou  a nerozdílnou 
odpovědnost přistupující společnosti a objednatele 
nebo jiných účastníků rámcové smlouvy, ani ručení, 
zajištění závazku nebo obdobný právní vztah.  
 
9. Smlouvu lze měnit a doplňovat pouze písemnými  
číslovanými dodatky podepsanými všemi smluvními 
stranami. Smlouva či její změna není sjednána, 
dokud smluvní strany neujednaly v  úplné shodě 
všechny náležitosti, a to písemným projevem (v 
případě objednávky se musí jednat o potvrzení 
objednávky v  celém rozsahu bez jakékoliv odchylky) 
v celém rozsahu.  
 
10. Objednatel je ve smyslu § 1752 odst. 1 
občanského zákoníku oprávněn měnit tyto 
podmínky. Účinnost změny nastává 10 dnů od 
jejího doručení dodavateli podle článku XV. odst. 
1 těchto podmínek. Dodavatel je oprávněn do 10 
dnů ode dne doručení oznámení o změn ě těchto 
podmínek změny těchto podmínek odmítnout a 
tyto obchodní podmínky vypovědět s  výpovědní 
lhůtou nejvýše 30 dnů.  
 
 
 
Přílohy:  
 
č. 1 – Zásady chování společností skupiny Siemens 
Energy  pro dodavatele a zprostředkovatele  
 
č. 2 – Pravidla chování v oblasti EHS a Sankční řá d 
 
 