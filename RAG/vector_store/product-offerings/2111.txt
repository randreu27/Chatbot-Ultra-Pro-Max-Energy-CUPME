  
 
 
               
Neograničeno  © Siemens Energy, 202 3          Siemens Energy je zaštitni znak društva Siemens AG.   
Siemens Energy  Kodeks ponašanja  
za dobavljače i posrednike treće strane   
 
Ovaj Kodeks ponašanja definira osnovne zahtjeve koji se postavljaju dobavljačima i 
posrednicima treće strane Siemens Energyja u vezi njihove odgovornosti prema njihovim 
zainteresiranim subjektima i okolišu. Dobavljač i/ili posrednik treće strane ovime izja vljuje:  
 
Pridržavanje zakona  
• Da će se pridržavati zakona primjenjivih pravnih sustava.  
 
Ljudska prava  
Da će osigurati poštivanje svih međunarodno priznatih ljudskih prava i to izbjegavanjem uzrokovanja i 
sudjelovanja u bilo kakvoj povredi ljudskih prava. Pojačanu pažnju usmjerit će na osiguranje poštivanja 
ljudskih prava posebno osjetljivih nositelja prava, kao što su žene, djeca, radnici migranti ili autohtone 
zajednice.  
 
▪ Zabrana prisilnog rada  
• Da neće koristiti niti pridonijeti stvaranju robovlasničkih odnosa, prisilnog rada, opresije, 
izrabljivanja i trgovine ljudima.  
 
▪ Zabrana dječjeg rada  
• Da neće zapošljavati osobe koje su dobi mlađe od dobi u kojoj se završava obvezno 
školovanje prema zakonu mjesta rada, pod uvjetom da  dob tih osoba  nije ispod 15 godina, 
odnosno u onim zemljama za koje vrijedi iznimka koja se odnosi na zemlje u razvoju 
Konvencije 138 Međunarodne organizacije rada (ILO) osobe mlađe od 14 godina.  
• Da neće zapošljavati osobe mlađe od 18 godina za obavljanje opasnih poslova u skladu 
s Konvencijom 182 Međunarodne organizacije rada.  
 
▪ Zabrana diskriminacije i poštovanje u rad nom odnosu  
• Da će osigurati jednako postupanje prema svojim radnicima bez obzira na boju kože, 
rasu, nacionalnost, etnicitet, društveno podrijetlo, zdravstveni status, invaliditet, rod i spol, 
spolnu orijentaciju, seksualni identitet i orijentaciju, bračni status, političko opredjeljenje, 
vjerska ili ideološka uvjerenja ili dob te promicati pružanje jednakih mogućnosti.  
• Da neće tolerirati nikakvo neprihvatljivo postupanje prema radnicima, kao što su 
psihološka okrutnost, seksualno uznemiravanje ili diskriminacija, uključujući geste, govor 
ili tjelesne dodire koji su seksualne prirode, prisilni, prijeteći ili se mogu protu mačiti kao 
zlostavljanje ili iskorištavanje.  
• Da će se suzdržati od nepotrebnih ograničenja slobode kretanja, osim u slučaju zahtjeva 
za osiguranjem zaštite i sigurnosti.  
 
▪ Sloboda udruživanja i kolektivnog pregovaranja  
• Da će priznati i poštivati  prava radnika na formiranje novih sindikata ili pridruživanje 
postojećima i sudjelovanje u kolektivnim pregovorima; da neće zakidati niti preferirati 
članove pojedinih organizacija radnika ili sindikata.  
 
▪ Radno vrijeme i naknade radnika  
• Da će poštivati sva primjenjiva pravila koja se odnose na radno vrijeme i odmor radnika.  
• Da će plaćati poštenu plaću za rad, najmanje minimalnu, kako je propisano svim 
primjenjivim zakonima . 
• Da će u slučaju prekograničnog rada zaposlenika poštivati  sve primjenjive pravne 
zahtjeve.  
 
 
 
 
 
 
 
Kodeks ponašanja  Verzija 2.0, ožujak  2023                Strana 1 od 3 
  
 
 
  
 
 
                  
Neograničeno  © Siemens Energy, 202 3          Siemens Energy je zaštitni znak društva Siemens AG.  
  
 
▪ Zaštita života, zdravlja i sigurnosti radnika  
• Da će postupati u skladu s primjenjivim zakonskim i međunarodnim standardima u vezi 
zaštite  zdravlja i sigurnosti na radu te pružiti sigurne uvjete za rad i, gdje je primjenjivo, 
odgovarajuće prilagodbe u svrhu zaštite zdravlja i dobrobiti zaposlenika.  
• Da će osigurati izobrazbu i upute radi osiguranja edukacije radnika o pitanjima zdravlja 
i sigurnosti.  
• Da će uspostaviti i primjenjivati razuman sustav upravljanja zaštitom zdravlja i sigurnosti 
na radu¹.  
 
▪ Utjecaj na zajednice  
• Da će se suzdržati od nezakonitih postupaka iseljavanja, izvlaštenja i/ili nezakonitog 
oduzimanja posjeda ili otimanja zemlje, šuma i voda.  
 
▪ Snage sigurnosti  
• Da će pri upotrebi privatnih ili državnih snaga sigurnosti osigurati poštivanje ljudskih prava 
radnika i drugih nositelja prava (a posebno da neće upotrebljavati fizičku silu ili psihološku 
prisilu, osim u slučajevima opravdane samoobrane).  
 
Zaštita okoliša i klime, zaštita prirodnih resursa  
• Da će postupati u skladu s primjenjivim zakonskim i međunarodnim standardima koji se 
odnose na zaštitu okoliša.  
• Da će smanjiti onečišćenje okoliša i neprekidno poboljšavati zaštitu okoliša.  
• Da će uspostaviti razuman sustav upravljanja u vezi okoliša¹.  
• Da neće uzrokovati štetnu promjenu tla, onečišćenje vode, onečišćenje zraka, štetne emisije 
buke ili prekomjernu potrošnju vode koji u znatnoj mjeri narušavaju osnovne životne potrebe 
ili štete zdravlju pojedinaca.  
• Da će smanjiti količinu otpada te osigurati odgovarajuću obradu i zbrinjavanje otpada.  
 
Poštena poslovna praksa  
 Zabrana korupcije i podmićivanja  
• Da neće tolerirati nikakav oblik korupcije i podmićivanja te da se neće izravno ili neizravno u 
njih upuštati te da neće odobriti, ponuditi ili obećati nikakvu korist državnom dužnosniku ili 
drugoj stranci u privatnom sektoru s ciljem utjecanja na službenu radnju ili stjecanja 
neprikladne prednosti. Ovo uključuje i susprezanje od davanja ili primanja neprimjerenih 
olakšica.  
 
 Pošteno tržišno natjecanje, protutrustovski zakoni i prava intelektualnog vlasništva  
• Da će postupati u skladu s nacionalnim i međunarodnim pravilima  o zaštiti tržišnog 
natjecanja i da neće sudjelovati u sporazumnom određivanju cijena, postupku dodjeljivanja 
tržišta ili podjeli klijenata, dijeljenju tržišta ili namještanju ponuda s tržišnim natjecateljima.  
• Da će poštovati prava intelektualnog vlasništva drugih osoba.  
 
 Sukob interesa  
• Da će izbjegavati i/ili otkriti interno i Siemens Energyju sve sukobe interesa koji bi mogli 
negativno utjecati na poslovne odnose, te uopće izbjegavati pojavu istih.  
 
 Zabrana  pranja novca i financiranja terorizma  
• Da se neće izravno ili neizravno upuštati u pranje novca ili financiranje terorizma.  
 
 Zaštita osobnih podataka i kibernetička sigurnost  
• Da će obrađivati osobne podatke na povjerljiv način i odgovorno, poštovati svačiju privatnost 
i osigurati učinkovitu zaštitu osobnih podataka i korištenje tih podataka isključivo u legitimne 
svrhe.  
 
Kodeks ponašanja  Verzija 2.0, ožujak  2023               Strana 2 od 3
     
 
 
 
  
 
 
                  
Neograničeno  © Siemens Energy, 202 3          Siemens Energy je zaštitni znak društva Siemens AG.  
  
 
 
• Da će se obvezati uspostaviti odgovarajući okvir upravljanja kibernetičkom sigurnošću u 
svojoj organizaciji na temelju dobre industrijske prakse, kako bi se osigurala povjerljivost, 
autentičnost, integritet i dostupnost podataka, procesa, proizvoda, sustava i usluga.  
 
 Propisi o vanjskoj trgovini  
Da će poštivati sva primjenjiva pravila i propise o izvozu, uvozu, carini i vanjskoj trgovini.  
 
 
Odgovorno korištenje minerala  
• Da će uložiti razumne napore kako bi u svojim proizvodima izbjegli korištenje sirovina i 
materijala koji potječu iz područja zahvaćenih sukobima i područja visokog rizika i doprinose 
kršenju ljudskih prava, korupciji, financiranju oružanih skupina ili slič nim aktivnostima koje 
imaju negativne posljedice.  
 
Mehanizam prijavljivanja  
• Da će omogućiti pristup zaštićenom mehanizmu putem kojeg radnici mogu prijaviti moguće 
povrede načela ovoga Kodeksa ponašanja.  
• Da će osigurati zaštitu osoba koje su podnijele prijavu ili prijavitelja nepravilnosti (zviždača) 
od bilo kakve osvete.  
 
Nabavni lanac  
• Da će u razumnoj mjeri nastojati osigurati pridržavanje načela ovog Kodeksa ponašanja od 
strane svojih dobavljača i isto provjeravati uzimajući u obzir moguće rizike.  
• Da će se pridržavati načela nediskriminacije pri odabiru dobavljača i postupanju prema njima.  
 
1https://www.siemens -energy.com/global/en/company/about/supply -chain -management/sustainability -in-the-
supply -chain/ehs -management - systeme.htm l 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Kodeks ponašanja verzija 2.0, Ožujak 2023               Strana 3 od 3 