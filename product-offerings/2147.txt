Gjelder for Siemens Energy AS – Norge – Versjon: Juni 2024
 1GENERELLE VILKÅR FOR KJØP AV PRODUKTER
OG TJENESTER - BASISVERSJON
1. GENERELLE BESTEMMELSER
1.1 " Avtalen " referer seg til rammeavtalen, kontrakten,
innkjøpsordren eller andre kommersielle avtaler som
disse generelle vilkårene (" Generelle vilkår ") er en del
av, og som inngås mellom Siemens Energy AS
("Siemens Energy ") og en leverandør (" Leverandør ").
«Siemens Energy Group»  betyr Siemens Energy og
dets Tilknyttede Selskaper1 og øvrige leverandører av
Siemens Energy.
1.2 " Leveransen " refererer seg til produktene,
tjenestene, dokumentene, programvaren og/eller andre
leveranser som Siemens Energy kjøper fra
Leverandøren i henhold til Avtalen.
1.3 Heretter henvises det enkeltvis til partene som en
"Part" eller samlet som " Partene ".
1.4 Disse Generelle vilkår skal gjelde mellom Partene for
alle fremtidige bestillinger fra Siemens Energy til
Leverandøren i henhold til Avtalen, med mindre Partene
skriftlig avtaler noe annet.
Siemens Energy skal ikke være bundet av
Leverandørens leveringsbetingelser med mindre
Siemens Energy gir uttrykkelig skriftlig samtykke til dette.
Hverken overtakelse av Leveransen eller betalinger til
Leverandøren skal anses som et slikt samtykke.
2. LEVERANDØRENS GENERELLE
FORPLIKTELSER – HELSE, MILJØ OG
SIKKERHET (HMS)
2.1 Leverandøren skal frembringe Leveransen på en
aktsom og profesjonell måte i henhold til Avtalen.
2.2 Leverandøren skal opptre i samsvar med alle
gjeldende bestemmelser for helse, miljø og sikkerhet.
Leverandøren skal gjøre sitt beste for å minimere og om
mulig eliminere farer i forbindelse med helse, miljø og
sikkerhet ved utførelse av arbeidet, og de skal sikre at
det ikke oppstår skade på eller fare for mennesker eller
miljøet. Leverandøren skal prioritere sikkerhet for å
beskytte liv, helse, eiendeler og miljøet.
2.3 Hvis det oppstår situasjoner i forbindelse med
arbeidet som fører til arbeidsuførhet for en person i én
eller flere dager, eller hvis leverandøren blir
oppmerksom på en situasjon eller forhold i forbindelse
med arbeidet som kan ha forårsaket dette, skal
leverandøren umiddelbart informere Siemens Energy,
og de skal uten ugrunnet opphold gjøre følgende: a)
gjennomføre en årsaksanalyse av hendelsen, b) fastslå
egnede tiltak for å hindre lignende hendelser i fremtiden,
c) definere tidsplaner for iverksetting av tiltakene samt d)
gi Siemens Energy en skriftlig rapport som inneholder
tilstrekkelig informasjon om årsaken til hendelsen,
1«Tilknyttede Selskaper» forstås, i samsvar med
Allmennaksjeloven, som Siemens Energys morselskap eller ettiltakene som skal iverksettes og en tidsplan for disse.
Leverandøren skal støtte eventuelle ytterligere
undersøkelser utført av Siemens Energy.
3. LEVERANSENS EGENSKAPER
3.1 Leverandøren bekrefter at Leveransen skal leveres i
henhold til Avtalen, uten heftelser eller rettsmangler, ny
og produsert av råvarer som er uten feil, som er nye og
som fungerer som de skal. Leverandøren bekrefter også
at Leveransen skal oppfylle det tiltenkte formålet, og at
den er i samsvar med gjeldende lover og forskrifter i
produksjons- og destinasjonslandet. Siemens Energy
kan returnere defekt gods til leverandøren for
leverandørens kostnad og kreve erstatning i henhold til
Avtalen.
3.2 Alt Arbeid som utføres i forbindelse med
produksjonen av Leveransen (" Arbeid "), skal utføres
med aktsomhet og håndtverksmessig utførelse av høy
standard og kun av kvalifisert og faglært personell.
3.3 Leveransen skal utarbeides og leveres i henhold til
den nyeste versjonen av ISO 9001 eller tilsvarende
gjeldende kvalitetsstandard. Advarsler skal være i
henhold til gjeldende ISO-standarder for utstyr som skal
brukes utenfor USA, og i henhold til standarder satt av
American National Standards Institute (ANSI) for utstyr
som skal brukes i USA.
3.4 Siemens Energy og deres autoriserte agenter og
representanter og/eller en tredjepart utnevnt av Siemens
Energy, som kan aksepteres av Leverandøren, skal ha
rett (men ikke plikt) til å utføre – også på Leverandørens
område – kontroller og revisjoner for å bekrefte at
Leverandøren lever opp til slike kvalitetsstandarder.
3.5 Kontroller eller revisjoner kan kun utføres etter
skriftlig forhåndsvarsel fra Siemens Energy, i vanlig
forretningstid, i henhold til gjeldende lover om
personvern og skal hverken være en urimelig forstyrrelse
i Leverandørens forretningsaktiviteter eller i strid med
Leverandørens avtaler om taushetsplikt med
tredjeparter. Leverandøren skal i rimelig grad
samarbeide ved kontroller eller revisjoner som utføres.
Hver part skal selv dekke sine egne utgifter i forbindelse
med slike kontroller/revisjoner.
4. LEVERING OG FORSINKELSE
4.1 Med mindre annet er avtalt, og med de
begrensninger som følger av paragraf 8, skal gjeldende
leveringsbetingelser være DAP (Delivered at Place)
Incoterms 2010, og tidspunktet og stedet for Leveringen
("Levering ") skal fastsettes i henhold til dette.
4.2 Siemens Energy skal varsles umiddelbart hvis
Leverandøren blir oppmerksom på mulige forsinkelser i
forbindelse med Levering av hele eller deler av
leveransen og/eller med Avtalens tidsplan (" Avtalens
selskap som under Allmennaksjeloven paragraf 1-3 regnes
som datterselskap til Siemens Energys morselskap.
Gjelder for Siemens Energy AS – Norge – Versjon: Juni 2024
 2tidsplan "). Et slikt varsel skal inneholde årsaken til
forsinkelsen og forslag til tiltak for å rette opp
forsinkelsen. Hvis Leverandøren ikke varsler Siemens
Energy om en mulig forsinkelse, skal Leverandøren stå
ansvarlig for tap som Siemens Energy pådrar seg som
følge av Leverandørens manglende varsling, begrenset
i henhold til artikkel 15.1.
4.3 Leverandøren skal igangsette alle rimelige tiltak
(f.eks. skiftarbeid, overtid) for å unngå forsinkelser.
Leverandøren skal selv bekoste dette.
4.4 Hvis Leveransen er forsinket i henhold til Avtalens
tidsplan, kan Siemens Energy kreve en konvensjonalbot
som tilsvarer 0,2 % av det totale beløpet som Siemens
Energy skal betale i henhold til Avtalen (" Avtalepris ")
per påbegynte kalenderdag forsinkelsen varer. Denne
konvensjonalboten skal ikke overstige 10 % av
Avtaleprisen.
4.5 Siemens Energy kan tilbakeholde konvensjonalbøter
fra utestående betalinger til Leverandøren i henhold til
Avtalen. Ved mottak av varsel fra Siemens Energy skal
Leverandøren utstede en kreditnota til Siemens Energy
for beløpet som tilsvarer konvensjonalbøtene som
holdes tilbake.  Leverandørens betaling av
konvensjonalbøter skal ikke påvirke noen andre
kontraktfestede eller juridiske rettigheter som oppstår på
grunn av Leverandørens forsinkelse, og det fritar ikke
Leverandøren fra andre forpliktelser i Avtalen.
5. EMBALLASJE OG FORSENDELSE
5.1 Emballasjen skal være egnet for Leveransen og den
planlagte transportmetoden, og den skal være i samsvar
med kravene i disse Generelle vilkår og Avtalen generelt.
Tap eller skade på Leveransen som følge av defekt
emballasje skal erstattes av Leverandøren.
5.2 Med mindre annet er avtalt, skal kostnadene ved
transport og emballering bæres av Leverandøren.
Alle ytterligere kostnader som oppstår av at
Leverandøren ikke opptrer i overensstemmelse med
transportkravene for Leveransen, skal bæres av
Leverandøren.
5.3 Hver forsendelse skal inneholde en pakkseddel eller
følgeseddel med informasjon om innholdet samt det
fullstendige bestillingsnummeret for Leveransen. Varsel
om forsendelse skal gis umiddelbart med den samme
informasjonen.
5.4 Hvis transporten utføres av en transportør på
oppdrag for Siemens Energy, skal Leverandøren sende
all nødvendig informasjon og data til transportøren om
farlig gods i henhold til lovfestede krav.
6. FAKTURAER
Avtalenummer, samt annen underliggende
dokumentasjon som er påkrevd i henhold til Avtalen, skal
være oppgitt i eller sendes med hver Faktura
("Faktura "). Forfallstidspunktet skal ikke inntre før
Siemens Energy mottar formriktige Fakturaer etter
Avtalen.7. BETALING
7.1 Med mindre annet er avtalt, skal Fakturaer betales
innen 60 dager etter datoen for mottak av Faktura.
7.2 Betaling utgjør ikke en bekreftelse på at Leveransen
er levert i henhold til Avtalen (hverken når det gjelder
kvantitet eller kvalitet), og Siemens Energy forbeholder
seg retten til å rette krav mot Leverandøren etter å ha
betalt for Leveransen.
8. RISIKOOVERGANG OG OVERFØRING AV
EIENDOMSRETT
8.1 Hvis Leveransen omfatter installering, idriftsettelse
eller andre Tjenester etter at utstyret er levert
("Tjenester "), overføres risikoen til Siemens Energy ved
aksept av Tjenestene. Hvis Leveransen ikke omfatter
Tjenester, overføres risikoen til Siemens Energy ved
Levering til Siemens Energy.
8.2 Uten at det begrenser Siemens Energys rett til å
avvise Leveransen, overdras eiendomsretten for
Leveransen til Siemens Energy på det tidligste tidspunkt
av når;
(a) Siemens Energy betaler for Leveransen; eller
(b) Siemens Energy mottar Leveransen.
8.3 Hvis noen del av Leveransen der eiendomsretten er
overført til Siemens Energy, forblir i Leverandørens eller
dennes underleverandørers besittelse og kontroll, skal
Leveransen være tydelig merket med at dette er
Siemens Energys eiendel, og den skal holdes atskilt fra
Leverandørens eller deres underleverandørers eiendom
i den grad det er mulig.
9. HEVING SOM FØLGE AV LEVERANDØRENS
AVTALEBRUDD
9.1 Siemens Energy har rett til å heve Avtalen med
umiddelbar virkning med varsel til Leverandøren i
følgende tilfeller: a) hvis Siemens Energy har krav på,
eller dersom det er klart at Siemens Energy vil få krav på
det maksimale beløpet for konvensjonalbot i henhold til
paragraf 4.4; b) hvis Leverandøren begår vesentlig
kontraktsbrudd; c) hvis Leverandøren blir
betalingsudyktig eller stopper betalinger, hvis det
oppnevnes en bostyrer eller det begjæres eller
igangsettes konkursbehandling av Leverandørens bo.
9.2 Ved heving av Avtalen i henhold til paragraf 9 har
Siemens Energy rett til å overta fra Leverandøren
Leveransen, Artikler som er levert av Siemens Energy,
kontrakter med underleverandører og andre nødvendige
rettigheter for at Siemens Energy skal kunne fullføre
Leveransen, enten på egen hånd eller med hjelp fra
andre.
9.3 Hvis Avtalen sies opp, har Leverandøren rett til
betaling for den delen av Arbeidet som er utført, samt for
anlegg og utstyr som overtas av Siemens Energy i
henhold til paragraf 9.2, fratrukket eventuelle beløp som
Siemens Energy har utestående mot Leverandøren.
Gjelder for Siemens Energy AS – Norge – Versjon: Juni 2024
 39.4 Hvis Avtalen heves i medhold av 9.1 (c), har Siemens
Energy rett til å trekke fra kostnader og tap som
forårsakes av Leverandørens insolvens fra slike
betalinger, og kan fortsette å bruke eksisterende anlegg,
Leveranser og Tjenester som allerede er utført av
Leverandøren, mot rimelig godtgjørelse.
9.5 Siemens Energy skal også ha rett til å kreve
erstatning for tap som følge av mangler i Leveransen
("Mangel ") og kan fremsette krav både i henhold til
Avtalen og bakgrunnsretten, med de begrensninger som
følger av paragraf 16.
10. GARANTI
10.1 Med mindre annet er avtalt er Garantiperioden på
24 måneder (" Garantiperioden "), og den begynner å
løpe ved Levering og aksept av alle delene av
Leveransen.
10.2 Siemens Energy skal gjøre sitt beste for å varsle
Leverandøren om Mangler innen en rimelig tidsperiode
etter at de er oppdaget.
10.3 Hvis Siemens Energy varsler Leverandøren om en
Mangel i Garantiperioden, kan Siemens Energy etter
eget valg kreve et prisavslag eller få Leverandøren til å
rette opp i eller erstatte det som er mangelfullt for
Leverandørens kostnad.
10.4 Leverandøren har ansvaret for alle kostnader og tap
som påløper for Siemens Energy som følge av mangler,
med de begrensninger som følger av paragraf 16.
10.5 Hvis leverandøren ikke retter opp Mangler eller
foretar omlevering som forespurt innen en rimelig
tidsperiode som fastsettes av Siemens Energy, kan
Siemens Energy, for Leverandørens kostnad, utføre slik
retting på egenhånd eller arrangere at en tredjepart gjør
dette.
10.6 Hvis Leverandøren utfører garantiarbeid i
Garantiperioden, skal Garantiperioden for den omleverte
delen eller feilrettede delen av Leveransen forlenges
med ett år. For de resterende delene av Leveransen skal
Garantiperioden bare forlenges med den tidsperioden
som Leveransen ikke var fullt operativ på grunn av
Manglene.
11. IMMATERIELLE RETTIGHETER OG
BRUKSRETT
11.1 Innenfor rammene av denne Avtalen, gir
Leverandøren (og dens lisensgivere) til Siemens Energy
og Siemens Energys kunder (inkludert enhver som
opptrer på deres vegne) en ikke-eksklusiv, evigvarende,
verdensomspennende, viderelisensierbar og royaltyfri
tillatelse til å utnytte enhver immaterielle rettighet og
lignende rettighet ("IP-rettigheter") som er nødvendig for
å selge, tilby å selge, eksportere, importere, benytte,
reparere, modifisere, vedlikeholde, forbedre og utvide
Leveransen, i tillegg til eventuelle andre IP-rettigheter
som er nødvendig for å oppfylle formålet med denne
Avtalen.11.2 Uten skriftlig samtykke fra Siemens Energy, kan
ikke Leverandøren inkludere i Leveransen programvare
(eller annet materiale) som er underlagt en copyleft eller
del-på-samme-vilkår lisens, det vil si en lisens som
krever at et avledet verk basert på programvare (eller
annet materiale) underlagt nevnte lisens må distribueres
og / eller gjøres tilgjengelig under vilkårene i nevnte
lisens, eller en lisens som inneholder tilsvarende vilkår.
11.3 Alle tegninger, spesifikasjoner og annen eiendom
eller materiale som skal bli overlevert til Leverandøren
av eller på vegne av Siemens Energy, til bruk ved
gjennomføringen av denne Avtalen, skal fortsette å
tilhøre Siemens Energy. Leveransen og alle tegninger,
spesifikasjoner og annen eiendom eller materialer som
skal bli overlevert til Siemens Energy av eller på vegne
av Leverandøren, skal bli Siemens Energys eiendom,
med mindre annet er avtalt skriftlig.
12. KRENKING AV IMMATERIELLE RETTIGHETER
Leverandøren vil forsvare, erstatte, og hold Siemens
Energy (og dets kunder og enhver som handler på deres
vegne) skadesløse for ethvert krav, tvist, eller søksmål
("Krav ") fra tredjepart mot Siemens Energy (og dets
kunder og enhver som handler på deres vegne) i den
grad slikt Krav er basert på en påstand om at Leveransen
krenker IP-rettigheter gitt Siemens Energy (og dets
kunder, og enhver som handler på deres vegne) etter
denne Avtalen.
13. KONFIDENSIALITET OG DATABESKYTTELSE
13.1 Leverandøren skal behandle kunnskaper og funn
fra undersøkelser, dokumenter, mandat,
forretningsprosesser og annen informasjon som den
mottar fra eller om Siemens Energy i forbindelse med
Avtalen, som er – enten det er i håndfast format eller
muntlig, visuelt eller via elektronisk kommunikasjon,
inkludert nettbasert informasjon – merket eller erklært å
være "konfidensielt" eller lignende av Siemens Energy
("Konfidensiell informasjon ").
13.2 Leverandøren skal holde Konfidensiell informasjon
konfidensiell lenger enn avtalens varighet, i den tid eller
i den grad slik Konfidensiell informasjon ikke er
offentliggjort gjennom rettergang, eller Siemens Energy
ikke har gitt skriftlig samtykke til dette i det enkelte
tilfellet.
13.3 Leverandøren har imidlertid rett til å offentliggjøre
Konfidensiell informasjon i følgende tilfeller: (a) hvis den
Konfidensielle informasjonen var offentlig tilgjengelig før
den ble mottatt av Leverandøren; (b) hvis den
Konfidensielle informasjonen var i Leverandørens
besittelse før mottak uten at det var et brudd på
konfidensialitetsforpliktelser; (c) hvis den Konfidensielle
informasjonen ble mottatt fra en tredjepart uten at det var
et brudd på en konfidensialitetsforpliktelse, og hvis det er
nødvendig å offentliggjøre Konfidensiell informasjon til
følgende: (d) underleverandører for oppfyllelse av
avtalen (dette gjelder imidlertid under forutsetning av at
disse har samtykket til tilsvarende
konfidensialitetsforpliktelser); (e) offentlige organer og
andre myndigheter for å opptre i samsvar med gjeldende
lover og regler.
Gjelder for Siemens Energy AS – Norge – Versjon: Juni 2024
 413.4 I den grad Leverandøren får tilgang til
personopplysninger i forbindelse med Avtalen, skal
Leverandøren overholde gjeldende bestemmelser om
beskyttelse av personopplysninger og personvern, og
muliggjøre at Siemens Energy holder seg orientert om at
slike bestemmelser blir overholdt.
14. CYBER- OG INFORMASJONSSIKKERHET
14.1 Leverandøren skal iverksette passende tiltak for
lagring av data og for å beskytte IT-systemet mot
programvarefeil og virus samt uautorisert tilgang fra
tredjeparter for i rimelig grad å beskytte informasjon som
mottas av Siemens Energy, samt Leveransen mot tap,
endring, videresending eller tilgang fra uautoriserte
tredjeparter.
14.2 Leverandøren skal iverksette passende
organisatoriske og tekniske tiltak for å sikre
konfidensialitet, autentisitet, integritet og tilgjengelighet
av Leverandørdrift samt produkter og tjenester. Disse
tiltakene skal være i samsvar med god bransjepraksis og
skal inkludere et hensiktsmessig styringssystem for
informasjonssikkerhet i samsvar med standarder som
ISO/IEC 27001 eller IEC 62443 (i den grad det er
relevant).
14.3 "Leverandørdrift" betyr alle eiendeler, prosesser og
systemer (inkludert informasjonssystemer), data
(inkludert kundedata), personell og nettsteder, brukt eller
behandlet av Leverandøren fra tid til annen i utførelsen
av Avtalen.
14.4 Dersom Leveransen inneholder programvare,
firmware eller chipsets gjelder også følgende:
14.4.1 Leverandøren skal implementere passende
standarder, prosesser og metoder for å forhindre,
identifisere, evaluere og reparere eventuelle
sårbarheter, ondsinnet kode og sikkerhetshendelser i
produkter og tjenester som skal være i samsvar med god
bransjepraksis og standarder som ISO/IEC 27001 eller
IEC 62443 ( i den grad det er aktuelt);
14.4.2 Leverandøren skal fortsette å støtte og tilby
tjenester for å reparere, oppdatere, oppgradere og
vedlikeholde produkter og tjenester, inkludert levering av
oppdateringer til Siemens Energy for å avhjelpe
sårbarheter i den rimelige levetiden til produktene og
tjenestene;
14.4.3 Leverandøren skal gi Siemens Energy en
materialliste som identifiserer alle tredjeparts
programvarekomponenter i produktene.
Tredjepartsprogramvare skal være oppdatert på
tidspunktet for levering til Siemens Energy;
14.4.4 Leverandøren skal gi Siemens Energy rett, men
ikke plikt, til å teste eller få testet produkter for ondsinnet
kode og sårbarheter når som helst, og skal gi tilstrekkelig
støtte til Siemens Energy;
14.4.5 Leverandøren skal gi Siemens Energy en kontakt
for alle informasjonssikkerhetsrelaterte problemer
(tilgjengelig i arbeidstiden).14.5 Leverandøren skal umiddelbart rapportere til
Siemens Energy om alle relevante hendelser knyttet til
informasjonssikkerhet, som har oppstått eller mistenkes,
og sårbarheter oppdaget i Leverandørdriften, tjenester
og produkter, hvis og i den grad Siemens Energy er eller
er sannsynlig å bli vesentlig berørt.
14.6 Leverandøren skal iverksette passende tiltak for å
oppnå at dets underleverandører innen rimelig tid skal
være bundet av forpliktelser tilsvarende bestemmelsene
i dette punkt 14.
14.7 Etter anmodning fra Siemens Energy skal
Leverandøren fremlegge skriftlige bevis på at
Leverandøren opptrer i samsvar med punkt 14, inkludert
generelt aksepterte revisjonsrapporter (f.eks. SSAE-16
SOC 2 Type II).
15. PRODUKTANSVAR
15.1 Hvis det fremsettes krav mot Siemens Energy fra
tredjeparter basert på innen- eller utenlandsk
produktansvarslovgivning i forbindelse med Leveransen,
skal Siemens Energy varsle Leverandøren om dette.
Leverandøren skal holde Siemens Energy skadesløse
for alle slike krav samt kostnader som oppstår i
forbindelse med slike krav (inkludert, men ikke begrenset
til, juridisk bistand og saksomkostninger), forutsatt at
kravene fremsettes som følge av en Mangel i
Leveransen.
15.2 Leverandøren skal også refundere Siemens Energy
for alle kostnader som er oppstått som følge av rimelige
risikobegrensende tiltak iverksatt av Siemens Energy i
forbindelse med kravene, inkludert men ikke begrenset
til, advarsler eller tilbaketrekking av et defekt produkt av
sikkerhetsmessige hensyn. Alle kostnader som oppstår i
forbindelse med fjerning av risikoer knyttet til kravene
(inkludert men ikke begrenset til, vederlag til eksperter)
samt Siemens Energys interne administrasjons- og
behandlingskostnader, skal bæres av Leverandøren
forutsatt at kravene kommer som følge av en Mangel i
Leveransen.
16. ANSVAR
16.1 Leverandørens ansvar for brudd på Avtalen skal
begrenses til 100 % av Avtaleprisen. Paragraf 16.1 skal
imidlertid ikke ekskludere eller begrense Leverandørens
ansvar for følgende: a) alle skatter og avgifter som
oppstår i forbindelse med Leveransen; b) Leverandørens
krenking av immaterielle rettigheter til tredjeparter
og/eller Siemens Energy Group; c) Leverandørens
manglende overholdelse av gjeldende lover; d) betaling
av bøter eller forelegg som pålegges Leverandøren av
offentlige organer på grunn av Leverandørens
mislighold; e) Leverandørens egne utgifter i forbindelse
med oppfyllelse av Leverandørens garantiforpliktelser i
henhold til paragraf 10; f) Leverandørens mislighold av
forpliktelser vedrørende konfidensialitet under paragraf
13,og dette skal ikke berøre Leverandørens plikt til å
oppfylle Avtalen.
16.2 Leverandøren skal holde Siemens Energy
skadesløs for Leverandørens indirekte tap, og Siemens
Gjelder for Siemens Energy AS – Norge – Versjon: Juni 2024
 5Energy skal holde Leverandøren skadesløs for Siemens
Energys indirekte tap.
Indirekte tap i henhold til paragraf16.2 inkluderer tapt
inntjening, tap av fortjeneste og produksjonstap.
16.3 Begrensningene i paragraf 16.1 og 16.2 ovenfor
gjelder ikke ved grov uaktsomhet eller forsettlig
kontraktsbrudd.
17. FORSIKRING
17.1 Leverandøren skal opprette og opprettholde
følgende Forsikringer (" Forsikringer "): a) generell
ansvarsforsikring (inkludert ansvar som er pålagt i
henhold til Avtalen); b) yrkesskadeforsikring som skal
dekke tap som oppstår på grunn av sykdom,
personskade eller dødsulykke hos leverandøren, eller i
den grad det er påkrevd i gjeldende lover hvis disse er
strengere; (c) risikodekning for alle Leverandørens
eiendeler, anlegg og utstyr.
17.2 Forsikringene skal omfatte og være gjeldende fra
signeringsdatoen for Avtalen, og de skal ikke utløpe før
slutten av Garantiperioden. Leverandøren skal varsle
Siemens Energy i god tid hvis én eller flere av
Forsikringene er/blir sagt opp, utløper eller er/blir endret
slik at de ikke lenger oppfyller kravene i Avtalen.
18. OVERFØRING
Siemens Energy har rett til å overføre, erstatte og på
annen måte overdra sine rettigheter og forpliktelser i
henhold til Avtalen, helt eller delvis, til en tredjepart,
forutsatt at Siemens Energy kan godtgjøre at det
overtagende selskap har den nødvendige økonomiske
evnen til å oppfylle Siemens Energys forpliktelser i
henhold til Avtalen.  Leverandøren kan ikke overføre sine
rettigheter og forpliktelser i henhold til Avtalen uten
skriftlig forhåndstillatelse til dette fra Siemens Energy, og
slik tillatelse skal ikke urimelig holdes tilbake.
19. BESTEMMELSER FOR EKSPORTKONTROLL
OG UTENRIKSHANDEL
19.1 Leverandøren skal opptre i samsvar med alle
gjeldende Regelverk for eksportkontroll, toll og
utenrikshandel (" Regelverk for eksportkontroll, toll og
utenrikshandel "). Leverandøren garanterer for at
Leveransen ikke inneholder produkter og/eller tjenester
som er begrenset for import etter Regelverk for
eksportkontroll, toll og utenrikshandel som gjelder for
Siemens Energy, inkludert, men ikke begrenset til,
rådsforordning (EU) 833/2014, 692/2014, 2022/263 eller
765/2006 med tilhørende endringer, og
importrestriksjoner som håndheves av USAs toll- og
grensekontroll. Leverandøren skal gi Siemens Energy
skriftlig varsel innen to uker etter mottak av Siemens
Energys bestilling av Leveransen – og hvis det oppstår
endringer uten ugrunnet opphold – om all informasjon
som kreves av Siemens Energy for å opptre i samsvar
med alt Regelverk for utenrikshandel ved eksport og
import samt reeksport, inkludert, men ikke begrenset til,
følgende: a) alle relevante numre i eksportlister, inkludert
ECCN (Export Control Classification Number) i henholdtil USAs eksportkontroll; b) det statistiske varenummeret
i overensstemmelse med Det harmoniserte system for
beskrivelse og koding av varer (HS); c)
opprinnelseslandet (tredjeland), og – på forespørsel fra
Siemens Energy – Leverandørens erklæring om
preferanseopprinnelse (fra europeiske leverandører)
eller preferansesertifikater (fra ikke-europeiske
leverandører); d) – på forespørsel fra Siemens Energy –
bevis på opprinnelseslandet til deler av jern og stål som
brukes i bearbeidingen av produktene.
19.2 Leverandøren skal ha ansvar for alle utgifter
og/eller krav som påløper for Siemens Energy som følge
av manglende oppfyllelse av forpliktelsene i paragraf
Artikkel 19.1, med mindre dette skyldes faktorer som er
utenfor Leverandørens kontroll.
20. HANDLINGSREGLER FOR SIEMENS ENERGYS
LEVERANDØRER, SIKKERHET I
LEVERINGSKJEDEN
20.1 Leverandøren skal opptre i overensstemmelse med
gjeldende lover og regler, og Siemens Energy skal i
rimelig grad ha rett til å kontrollere at Leverandøren
opptrer i overensstemmelse med bestemmelsene i
denne paragraf20. Særlig skal Leverandøren ikke drive
med, aktivt eller passivt, direkte eller indirekte, noen form
for bestikkelse eller korrupsjon, noen form for brudd på
de ansattes grunnleggende menneskerettigheter eller
noen form for barnearbeid. Leverandøren skal også ha
ansvar for helsen og sikkerheten til sine ansatte, de skal
opptre i samsvar med gjeldende miljølover og gjøre sitt
beste for å fremme disse handlingsreglene blant sine
leverandører.
20.2 Leverandøren skal sørge for organisatoriske
instruksjoner og iverksette nødvendige tiltak, spesielt når
det gjelder sikkerhet på sine områder, emballering og
transport, forretningspartnere, personell og informasjon,
for å garantere sikkerhet i leveringskjeden i henhold til
kravene for internasjonalt anerkjente initiativer som er
basert på WCO SAFE Framework of Standards, som
AEO eller C-TPAT. Leverandøren skal beskytte
Leveransen til Siemens Energy eller tredjeparter som er
oppnevnt av Siemens Energy, mot uautorisert tilgang
eller manipulering. Leverandøren skal kun benytte seg
av pålitelig personell til frembringing av Leveransen, og
de skal kreve at deres leverandører iverksetter
tilsvarende sikkerhetstiltak.
20.3 I tillegg til andre rettigheter som Siemens Energy
måtte  ha, kan Siemens Energy si opp Avtalen hvis
Leverandøren ikke oppfyller pliktene i henhold til
paragraf20. Hvis misligholdet imidlertid kan rettes opp,
er Siemens Energys oppsigelsesrett avhengig av at
Leverandøren ikke har rettet opp et slik mislighold innen
en rimelig frist fastsatt av Siemens Energy.
21. MILJØVERN, KRAV OM DEKLARASJON AV
FARLIG GODS
21.1 Hvis leveransen inneholder gods som er underlagt
lovbestemte begrensninger i bruk av stoffer og/eller
informasjonskrav (f.eks. REACH, RoHS), skal
Leverandøren deklarere slike stoffer i den nettbaserte
Gjelder for Siemens Energy AS – Norge – Versjon: Juni 2024
 6databasen BOMcheck (www.BOMcheck.net) eller i et
format som rimelig kan kreves av Siemens Energy, ikke
senere enn datoen for den første Leveransen som er
fastsatt i Avtalen. Det ovennevnte gjelder kun for
gjeldende lover ved det registrerte setet til Leverandøren
eller Siemens Energy eller ved leveringsstedet som er
fastsatt av Siemens Energy.
21.2 Leverandøren skal også deklarere alle stoffer som
er beskrevet i Siemens Energy liste over stoffer som skal
deklareres (Siemens Energys List of Declarable
Substances) som er gjeldende ved leveringstidspunktet
på måten som er beskrevet ovenfor.
21.3 Hvis Leveransen inneholder gods som er
klassifisert som farlig gods i henhold til internasjonalt
regelverk, skal Leverandøren informere Siemens Energy
om dette i et format som er avtalt mellom Leverandøren
og Siemens Energy, ikke senere enn datoen for
bekreftelse av bestillingen.
22. FORCE MAJEURE
22.1 Ingen av partene har ansvaret for forsinkelser eller
skader som oppstår som følge av hendelser som
inkluderer, men ikke er begrenset til, krig, opprør,
uroligheter, konflikter, nasjonalstreik, epidemier,
beslutninger av offentlig myndighet eller andre hendelser
som ikke kan kontrolleres av en Part (" Force Majeure "),
forutsatt at den berørte Parten ikke rimelig kan forventes
å ta slike hendelser i betraktning ved inngåelsen av
Avtalen, eller at de kan unngå eller avhjelpe virkningen
av dem. Force Majeure skal ikke omfatte mangel på
materialer og/eller ressurser, mangel på transport, eller
underleverandørers manglende oppfyllelse.
22.2 Hvis Avtalens oppfyllelse er forsinket med mer enn
fire (4) måneder som følge av Force Majeure, har begge
Partene rett til å si opp Avtalen gjennom et skriftlig varsel
til den andre Parten.
23. RESERVASJONSKLAUSUL
Siemens Energys forpliktelser til oppfyllelse i henhold til
Avtalen gjelder kun såfremt oppfyllelse ikke forhindres
på grunn av hindringer i nasjonal og internasjonal
utenrikshandel eller en embargo eller andre sanksjoner.
24. LOVVALG
Norsk rett skal gjelde for Avtalen.
25. TVISTER
25.1 Ved tvist plikter Partene først å forsøke å komme til
en minnelig ordning.
25.2 Med mindre annet er avtalt skal alle tvister som
oppstår i forbindelse med eller som følge av Avtalen, og
hvor det ikke kan inngås en minnelig ordning, avgjøres
ved Oslo tingrett.26. FORBUD MOT RE-EKSPORT TIL RUSSLAND
26.1 Siemens Energy forbyr herved Leverandøren, og
Leverandøren samtykker i, å ikke re-eksportere og/eller
videresende, direkte eller indirekte, til Russland eller for
bruk i Russland, varer, utstyr eller teknologi (og
tilhørende dokumentasjon, uavhengig av medium og
leveringsmåte) som Siemens Energy har levert til eller
på annen måte gjort tilgjengelig for Leverandøren under
denne Avtalen.
26.2 Siemens Energy har rett til å heve denne Avtalen
ved skriftlig varsel dersom Leverandøren misligholder
forpliktelsen fastsatt i Artikkel 26.1 ovenfor.
Leverandøren skal erstatte alle kostnader og tap som
Siemens Energy pådrar seg som følge av en slik heving.
I alle tilfeller skal Leverandøren betale Siemens Energy
en konvensjonalbot som tilsvarer 20 % av Avtaleprisen.
26.3 Uavhengig av det som er fastsatt i Artikkel 26.2, skal
Leverandøren holde Siemens Energy skadesløs for
ethvert krav, tvist, søksmål, bot og lignende fremmet av
offentlige myndigheter eller andre tredjeparter mot
Siemens Energy som følge av eller i forbindelse med
Leverandørens mislighold av forpliktelsen fastsatt i
Artikkel 26.1 i denne Avtalen, og Leverandøren skal
erstatte alle tap, kostnader og utgifter som Siemens
Energy pådrar seg som følge derav.